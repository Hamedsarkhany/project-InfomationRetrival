,url,text,title
0,https://www.yjc.news/fa/news/8159320/انفجار-پورشه-پس-از-برخورد-به-ساختمان-فیلم,"راننده یک دستگاه خودروی پورشه گران‌ قیمت به دلیل سرعت بالا، کنترل اتومبیل را از دست داد و حادثه‌ای مرگبار را رقم زد.

در این حادثه ،خودروی پورشه، منفجر شد که در فیلم زیر، مشاهده می‌کنید.

بیشتر بخوانید",انفجار پورشه پس از برخورد به ساختمان + فیلم
1,https://www.yjc.news/fa/news/8159267/دونده-ایرانی-رکورد-گینس-را-جا-به-جا-کرد,"رحیم قهرمانی توانست رکورد دوی یک مایل دویدن با طناب را بشکند. این رکورد در سال ۲۰۱۵ توسط یک ورزشکار هلندی زده شد و تاکنون چند نفر اقدام به زدن این رکورد کرده بودند که موفق نشدند.

رحیم قهرمانی درباره رکورد شکنی اش گفت: حال خوبی دارم، چون توانستم رکورد گینس را جابه جا کنم و به یکی از اهداف خود رسیدم. من ۶ ماه برای شکستن این رکورد زمان صرف کردم. با وجود اینکه یک مایل بود، اما همزمان با دویدن سریع باید طناب می‌زدم و باید مراقب بودم که طنابم نیفتد. این مسابقه خیلی هماهنگی می‌خواهد و ذهن و جسم باید آماده باشند. این سخت‌ترین کاری بود که انجام دادم و وقتی ۱۰۰ کیلومتر دویدم آن قدر به من فشار نیامد.

رکورد قبلی یک مایل دویدن با طناب ۶ دقیقه و هشت ثانیه بود که قهرمانی با زمان ۵ دقیقه و ۵۲ ثانیه این رکورد را به نام ایران ثبت کرد.

بیشتر بخوانید",دونده ایرانی رکورد گینس را جا به جا کرد
2,https://www.yjc.news/fa/news/8159322/تیم-توفارقان-قهرمان-لیگ-دسته-یک-بسکتبال-کشور-شد,"در بازی برگشت دیدار نهایی لیگ دسته یک بستکبال کشور تیم توفارقان آذرشهر به مصاف تیم آویژه صنعت پارسا مشهد رفت که این بازی در پایان ۵۷ بر ۴۷ به سود تیم توفارقان به اتمام رسید و نماینده آذرشهر قهرمان لیگ دسته اول کشور شناخته شد.

بازی رفت دو تیم با برتری ۶۷ بر ۶۱ به سود تیم مشهدی خاتمه یافته بود که در دیدار برگشت نماینده آذربایجان‌شرقی ضمن جبران باخت دور رفت به عنوان قهرمانی مسابقات دست یافت.

هر دو تیم به لیگ برتر بسکتبال کشور صعود کرده و این دیدار برای معرفی شدن قهرمان لیگ برتر بسکتبال کشور برگزار شد.",تیم توفارقان قهرمان لیگ دسته یک بسکتبال کشور شد
3,https://www.yjc.news/fa/news/8159321/قانون-استخدام-۳-درصد-معلولین-در-تمام-دستگاه‌ها-لازم-الاجرا-است,"ایمانیه:

محمدهادی ایمانیه در جلسه ستاد هماهنگی و پیگیری مناسب سازی استان فارس با تاکید بر لزوم اجرای قانون استخدام ۳ درصد معلولین در تمام دستگاه‌ها، گفت: بهزیستی در این خصوص مطالبه گر حقوق معلولین باشد.

او از صدا و سیما نیز خواست تا ضمن پخش برنامه‌های آموزشی و آگاه‌سازی مرتبط با مناسب سازی از وضعیت مناسب سازی محیط شهری نیز گزارش تهیه و در کنار بهزیستی مطالبه گری کند.

سرپرست اداره کل بهزیستی فارس نیز در ادامه جلسه مناسب سازی را یک الزام قانونی برشمرد و گفت: به استناد تبصره ۱ و ۲ از ماده ۲ آیین نامه اجرایی ماده ۳ قانون حمایت از حقوق معلولین مصوب سال ۱۳۹۶ همه دستگاه‌های اجرایی ملزم به انجام مصوبات ستاد هماهنگی و پیگیری مناسب سازی هستند.

محمدرضا هوشیار گفت: در حال حاضر بیش از ۱۳۸ هزار فرد دارای معلولیت در بهزیستی فارس تحت پوشش هستند و بهزیستی به عنوان دبیر ستاد هماهنگی و پیگیری مناسب سازی فارس وظیفه نظارت و مطالبه گری حقوق معلولین در این زمینه را دارد.

هوشیار گفت: ساماندهی وضعیت ون‌های مناسب سازی شده برای استفاده افراد دارای معلولیت با ساعت ارائه خدمات از هفت و ۳۰ دقیقه صبح تا ۱۹ و ۳۰ دقیقه عصر، توانخواهان با گرفتن شماره ۱۳۳ می‌توانند به این ون‌ها دسترسی پیدا کنند.

سرپرست بهزیستی فارس گفت: دستگاه‌های اجرایی بر اساس ۴ آیتم؛ ورودی ساختمان‌ها، سرویس بهداشتی، سطح شیبدار، بالابر و آسانسور در خصوص مناسب سازی امتیاز سنجی می‌شوند و در مقایسه دستگاه‌های استان در جشنواره رجایی سال ۹۹؛ علوم پزشکی و آبفای شیراز بالاترین امتیاز‌ها را در بحث مناسب سازی کسب کرده‌اند.

همچنین ساماندهی وضعیت مناسب سازی معابر شهری، مشروط کردن صدور مجوز احداث و بهره برداری مجتمع‌های رفاهی بین جاده‌ای و پایانه‌های مسافربری به رعایت ضوابط و مقررات مناسب سازی، همکاری و تولید برنامه‌های آموزشی و آگاه سازی مرتبط با مناسب سازی از مصوبات این کمیته با حضور استاندار فارس بود.",قانون استخدام ۳ درصد معلولین در تمام دستگاه‌ها لازم الاجرا است
4,https://www.yjc.news/fa/news/8159313/جمع-آوری-بیش-از-۵۵-میلیارد-ریال-زکات-فطریه-و-کفاره,"عرب در جلسه شورای زکات خراسان جنوبی گفت: از ابتدای سال تاکنون بیش از ۵۵ میلیارد ریال زکات فطریه و کفاره در سطح استان جمع آوری شده است.

او گفت: از این مبلغ بیش از ۴۲ میلیارد ریال فطریه و بیش از ۱۳ میلیارد ریال کفاره بوده که بین خانواده‌های نیازمند توزیع شده است.

عرب گفت: هم اکنون ۳۲۲ شورای زکات روستایی در سطح استان فعال است و ۶۳۵ عامل افتخاری و ۳۱۱ مبلّغ با این نهاد همکاری دارند.

مدیرکل کمیته امداد خراسان جنوبی گفت: پارسال ۹ میلیارد و ۱۱۸ میلیون تومان زکات و فطریه در استان جمع آوری شده که از این مبلغ ۵ میلیارد و ۷۴ میلیون تومان نقدی و ۴ میلیارد و ۴۴ میلیون تومان به صورت غیرنقدی بوده است.

او گفت: پارسال با زکات جمع آوری شده زمینه اهدای ۴۵ سری جهیزیه به نوعروسان تحت حمایت، هزینه‌های درمانی ۸۸۷ بیمار، ۲۴ هزینه‌ تحصیلی، ۴۸۹ کمک هزینه مسکن، ۳۹ هزار و ۲۶۵ بسته معیشتی، ۷ طرح مسجد، ۹ طرح حسینیه، ۷ طرح آشپزخانه هیأت مذهبی در سطح استان فراهم شده است.

حجت الاسلام نوفرستی قائم مقام نماینده ولی فقیه در خراسان جنوبی در ادامه جلسه گفت: از رسالت‌های مهم نظام الهی این است که زمینه ارتباط بندگان با خدا را فراهم کند.

او گفت: آمدن زکات در کنار نماز بیانگر این است که رابطه با خداوند متعال از طریق نماز و رابطه با مخلوق از راه ادای زکات برقرار می‌شود.

حجت الاسلام نوفرستی گفت: باید تمامی دستگاه‌های مرتبط زمینه‌ای را فراهم کنند تا مؤدیان زکات نسبت به پرداخت زکات اموال خود اهتمام داشته باشند.",جمع آوری بیش از ۵۵ میلیارد ریال زکات فطریه و کفاره
5,https://www.yjc.news/fa/news/8159319/دعوت-از-۲-والیبالیست-گلستانی-به-اردوی-تیم-ملی,"سرمربی تیم ملی والیبال جوانان ایران ١٨ بازیکن را به اردوی پنجم آماده‌سازی این تیم در تهران فراخواند.

ایلشن داودی پور و حسین حاجی کلاته از گلستان در این اردو حضور خواهند داشت.

تیم ملی والیبال جوانان ایران به عنوان مدافع عنوان قهرمانی، خود را برای حضور در رقابت‌های قهرمانی ۲۰۲۲ آسیا که از ٣١ مرداد تا هفتم شهریور سال ١۴٠١ در کشور بحرین برگزار می‌شود، آماده می‌کند.

همچنین این تیم به عنوان نماینده ایران در جام کنفدراسیون والیبال آسیا شرکت خواهد کرد.

اردوی پنجم این تیم از ٢٣ خرداد تا پنجم تیر ماه در سالن فدراسیون والیبال برگزار خواهد شد.",دعوت از ۲ والیبالیست گلستانی به اردوی تیم ملی
6,https://www.yjc.news/fa/news/8159019/ناسا-بدنه-اصلی-فضاپیمای-اروپا-کلیپر-را-تکمیل-می‌کند,"در اوایل ژوئن، بدنه اصلی فضاپیمای اروپا کلیپر ناسا (Europa Clipper) ساخته شد. اکنون این فضاپیما به آزمایشگاه پیشرانش جت ناسا (JPL) در کالیفرنیا فرستاده شده تا برای ماموریت خود آماده شود. تکمیل شدن بدنه اصلی اروپا کلیپر نشان می‌هد که این فضاپیما تا سال ۲۰۲۴ به فضا پرتاب خواهد شد.

به گزارش nasaspaceflight.com، جردن ایوانز، مدیر پروژه Europa Clipper می‌گوید: ساخت بدنه فضاپیمای اروپا کلیپر تحولی بزرگ برای رسیدن به اهداف فضایی است، از این رو ما همواره به راه اندازی این سفینه نزدیک می‌شویم.

در حالی که گفته می‌شود ساخت بدنه اصلی فضاپیما کامل شده است، اما تعداد زیادی از اجزای اصلی و حیاتی این ماموریت هنوز مونتاژ و روی فضاپیما نصب نشده اند. با این حال ورود بدنه اصلی اروپا کلیپر به JPL، به مهندسان و تکنسین‌ها اجازه می‌دهد ساخت فضاپیما را که قرار است در دو سال آینده انجام شود، تکمیل کنند.

بدنه اصلی فضاپیمای اروپا کلیپرناسا، سه متر ارتفاع و ۱.۵ متر عرض دارد و از آلومینیوم ساخته شده است. بدنه اصلی این فضاپیما به شکل استوانه است و در حال حاضر با بسیاری از وسایل الکترونیکی، رادیو، لوله‌های حلقه حرارتی، کابل‌کشی و سیستم‌های پیش‌رانش ادغام شده است.

زمانی که آرایه‌های خورشیدی اروپا کلیپر و سایر سیستم‌های قابل استقرار این فضاپیما به طور کامل باز شوند، ابعاد این سفینه به اندازه یک زمین بسکتبال بزرگ می‌شود. ماژول اصلی این فضاپیما دارای دو سیلندر آلومینیومی است که روی هم قرار گرفته اند. به طور کلی، ماژول فرکانس رادیویی اروپا کلیپر هشت آنتن را تغذیه می‌کند که برای برقراری ارتباط با زمین و سایر فضاپیما‌ها استفاده می‌شود. یکی از این آنتن‌ها با وسعت سه متر برای ارسال داده‌ها بین زمین و مشتری با سرعت بالا مورد استفاده قرار می‌گیرد.

سیستم دیگری که به بدنه اصلی اروپا کلیپر متصل است، شبکه اتصال دهنده‌ها و سیم‌های الکتریکی هستند. در این فضاپیما بیش از ۶۴۰ متر سیم و اتصال دهنده وجود دارد که وزن آن ۶۸ کیلوگرم است. در اروپا کلیپر از ۲۴ موتور برای انجام مانور‌های حیاتی در مدت تقریبی ۱۰ سال استفاده می‌شود.

اروپا کلیپر، در حال حاضر قرار است در اکتبر ۲۰۲۴ به فضا پرتاب شود. پس از پرتاب اروپا کلیپر بر فراز فضاپیمای فالکون هوی اسپیس ایکس، این فضاپیما پنج سال و نیم را صرف سفر به مشتری خواهد کرد. اروپا کلیپر در طول این سفر نزدیک به ۵۰ پرواز را اجرا خواهد کرد.

بیشتر بخوانید",ناسا بدنه اصلی فضاپیمای اروپا کلیپر را تکمیل می‌کند
7,https://www.yjc.news/fa/news/8159318/غارت-بزرگ-و-مدرن-تلگرام-پولی-می‌شود,"پلتفرم پیام‌رسان تلگرام همیشه رایگان بوده است، اما برخی از گزارش‌هایی که طی چند ماه گذشته شنیده‌ایم، نشان می‌دهد که همه چیز در حال تغییر است.

شب گذشته پاول دورف، بنیان‌گذار تلگرام رسماً اعلام کرد که «تلگرام پریمیوم» اواخر ماه جاری میلادی رسماً عرضه خواهد شد تا تمام شایعات رنگ واقعیت بگیرد.

بیشتربخوانید

دورف در یک پیام روی کانال تلگرامی خود تأیید کرده است که اواخر این ماه یک نسخه مبتنی بر حق اشتراکی تلگرام در دسترس کاربران قرار خواهد گرفت. دورف می‌گوید. پرداخت پول توسط کاربر، یعنی چیزهایی را در اختیار خواهد داشت که تاکنون در تلگرام تجربه نکرده است.

از جمله مواردی که باعث معرفی Telegram Premium شد، خواسته‌های بزرگ‌ترین طرفداران این پلتفرم بود. دورف در توضیح این موضوع می‌گوید:

بعد از کمی بررسی متوجه شدیم تنها راهی که ما می‌توانیم حداکثر خواسته‌های طرفدارانمان را برآورده کنیم، در حالی که همچنان امکانات فعلی را هم به صورت رایگان ارائه کنیم، این است که محدودیت‌های افزایش یافته را در قالب یک نسخه پولی از بین ببریم.

به همین خاطر ما در ماه جاری میلادی تلگرام پریمیوم را معرفی خواهیم کرد؛ یک برنامه اشتراکی که به هر کسی اجازه دسترسی به امکانات، سرعت و منابع بیشتر را می‌دهد. این نسخه باعث می‌شود کاربران تلگرام را پشتیبانی کنند و به جمع کسانی بپیوندند که امکانات جدید را اول از همه دریافت می‌کنند.

خبر خوب این که تلگرام Premium هیچ تأثیری روی تجربه کاربری استفاده کاربران نسخه فعلی رایگان این پیام‌رسان نخواهد گذاشت. تلگرام همچنان «رایگان» باقی خواهد ماند و کاربران نسخه رایگان می‌توانند از امکاناتی که کاربران نسخه پریمیوم در اختیارشان قرار می‌دهند استفاده کنند.

ویژگی‌ها و قیمت احتمالی تلگرام پریمیوم

اگرچه پاول دورف اشاره‌ دقیقی به قابلیت‌ها و همچنین قیمت این سرویس تلگرام نکرده، اما همین چند روز پیش بود که یک اسکرین‌شات از این سرویس به اینترنت راه پیدا کرد. طبق این اسکرین‌شات، کاربران سرویس پریمیوم به قابلیت‌های زیر دست پیدا می‌کنند:

کاهش محدودیت‌ها در زمینه عضویت در کانال‌ها و پین کردن چت‌ها

افزایش حجم آپلود از ۲ به ۴ گیگابایت

سرعت دانلود بالاتر

مدیریت چت پیشرفته

حذف تبلیغات

واکنش‌های منحصر به‌فرد

استیکرهای پریمیوم

نشان پروفایل

با توجه به اینکه دورف گفته کاربران نسخه رایگان می‌توانند بطور غیرمستقیم برخی قابلیت‌های سرویس پریمیوم را تجربه کنند، این افراد قادر به مشاهده استیکرهای پریمیوم خواهند بود و همچنین می‌توانند فایل‌های با حجم بالای 2 گیگابایت را هم دانلود کنند.

واتساپ که پشتوانه‌ی بزرگی مثل متا دارد، قابلیت‌های محدودتری در مقایسه‌ با تلگرام دارد. تلگرام افزون‌ بر برخورداری از قابلیت‌های پرشمار، سرور ابری نامحدود دراختیار کاربر قرار می‌دهد که بسیار پرهزینه است. این موضوع باعث شده است منبع اصلی درآمدهای تلگرام همواره محل بحث باشد. از سال جاری میلادی، تلگرام نمایش تبلیغات را شروع کرده است تا درآمدهایش را افزایش دهد. نسخه‌ی اشتراکی درآمدهای تلگرام را بیش‌از‌پیش افزایش می‌دهد. تلگرام می‌گوید در نسخه‌ی اشتراکی از نمایش تبلیغات خبری نخواهد بود.

در چند وقت اخیر، تلگرام به قابلیت واکنش به پیام ازطریق ایموجی مجهز شده است. ظاهراً در نسخه‌ی پریمیوم، قرار است ایموجی‌های جدیدی برای این قابلیت را شاهد باشیم که در نسخه‌ی عادی ارائه نمی‌شوند. نسخه‌ی اشتراکی نیز میزبان استیکر اختصاصی خواهد بود که به‌صورت ماهانه بر تعداد آن‌ها افزوده می‌شود. در اسکرین‌شات فاش‌شده‌ی الساندرو پالوتزی آمده است که در نسخه‌ی پریمیوم تلگرام ابزارهایی پیشرفته برای مدیریت چت‌ها نظیر تنظیم پوشه پیش‌فرض و آرشیو خودکار و پنهان‌کردن چت‌های جدید از افرادی به‌غیر از مخاطبان گوشی ارائه می‌شود.

پس از تهیه‌ی سرویس پریمیوم، علامتی به کنار نام شما اضافه می‌شود تا بقیه بدانند که در حال استفاده از این سرویس و حمایت از تلگرام هستید. نسخه‌ی پریمیوم تلگرام افزون‌بر قابلیت‌های یادشده، استفاده از آواتارهای ویدئویی را به‌عنوان تصویر پروفایل ممکن خواهد کرد. تلگرام پریمیوم به کاربر امکان خواهد داد آیکون‌های جدیدی برای اپلیکیشن انتخاب کند.

مدیرعامل تلگرام اشاره‌ای به قیمت این سرویس نکرده، اما شایعات می‌گویند این پیام‌رسان برای سرویس پریمیوم از کاربران ماهانه 4.99 دلار هزینه می‌گیرد. این قیمت می‌تواند بخشی از هزینه‌های تلگرام را تامین کند.

در نهایت پاول دورف گفته تجربه انتشار تبلیغات در کانال‌های عمومی بیش از انتظار موفقیت‌آمیز بوده است. با این حال به اعتقاد وی، درآمدزایی این پیام‌رسان باید از سمت کاربران و نه تبلیغ‌دهندگان صورت بگیرد.

تلگرام برای تامین مالی هزینه سرور خود، به تامین مالی خارجی متوسل شده که شامل دریافت بیش از یک میلیارد دلار در سال میلادی گذشته بوده است.

منبع: برترین ها",غارت بزرگ و مدرن؛ تلگرام پولی می‌شود
8,https://www.yjc.news/fa/news/8159317/خرید-تضمینی-۳۲-هزار-تن-گندم-در-مازندران,"عباسعلی وفائی نژاد گفت: ۳۲ هزارتن گندم به ارزش ۳۳۷ میلیارد و ۸۵۱ میلیون تومان گندم تاکنون از کشاورزان مازندرانی خریداری شده که با توجه به ثبت اطلاعات محموله‌های دریافتی در سامانه در صف انتظار پرداخت قرار گرفت.



به گفته وفائی نژاد ۲۹ مرکز شامل مراکز خرید ملکی و کارخانه‌های آرد سازی و سیلو‌های بخش خصوصی و مراکز تعاونی روستایی جهت خرید محصول گندم در مازندران از لحاظ سخت افزاری و نرم افزاری تجهیز شد و آماده برای عملیات خرید تضمینی گندم می‌باشد.

۵۴ هزار هکتار از اراضی استان امسال زیر کشت گندم قرار گرفته که براساس آمار سازمان جهاد کشاورزی مازندران پیش بینی می‌گردد ۱۳۰ هزار تن گندم از کشاورزان بصورت تضمینی خریداری شود.

او می‌گوید: گندم تولیدی کشاورزان مازندرانی با ۴ درصد افت مفید و ۱ درصد غیر مفید هر کیلو گندم به قیمت ۱۰ هزار و ۵۰۰ تومان و مبلغ ۱۰۰۰ تومان هم به عنوان تشویقی به کشاورزان بابت تحویل هر کیلو گندم به دولت یعنی مجموعا مبلغ ۱۱ هزار و ۵۰۰ تومان به کشاورز پرداخت خواهد شد.

به گفته وفائی نژاد بلافاصله پس از تحویل گندم به مراکز خرید و ثبت اسناد مربوطه فایل پرداخت وجه به بانک کشاورزی ارسال و در کمترین زمان ممکن به حساب کشاورزان واریز خواهد شد.

او می‌گوید: کشاورزان سطح زیر کشت گندم خود را در سامانه جامع پهنه بندی سازمان جهاد کشاورزی ثبت کنند، زیرا خرید تضمینی گندم از کشاورزانی که در سامانه مذکور ثبت نام نکرده اند انجام نخواهد شد.

به گفته مدیرکل غله و خدمات بازرگانی مازندران کشاوزران در زمان تحویل محصول کپی کارت ملی و شماره حساب بانک کشاورزی خود را به همراه داشته باشند.

خرید تضمینی گندم در مازندران از ۷ خرداد آغاز شده است.",خرید تضمینی ۳۲ هزار تن گندم در مازندران
9,https://www.yjc.news/fa/news/8159171/جمعیت-دانش-آموزان-دیرآموز-تا-سال-گذشته-کمتر-از-۶-درصد-بوده-است,"یوسف نوری گفت: طرح سنجش از دهه ۷۰ و ۸۰ آغاز شده و به همان شکل اولیه‌اش ادامه یافته است. هرچند درصد پوشش آن افزایش یافته و کیفیت پیدا کرده، اما به نظر می‌رسد برای ترسیم نیمرخ کامل استعدادی دانش آموزان نیازمند ابزارهای جدید و به روز هستیم.

او گفت: باید این کار از سنین پایین‌تر قبل از دبستان انجام شود و مداومت داشته باشد.

نوری گفت: محور پیشرفت و آبادانی هر کشوری نیروی انسانی آماده است. به نحوی که استعدادهایش شناخته شوند و از ابتدای مسیر تحصیل بدانیم که چه ویژگی ها و استعدادهایی دارد. انسان ها به مثابه معادن ارزشمندی هستند که برای به کمال رسیدن به یک کیمیاگر نیاز دارند.

به گفته وی باید سنجش از سنین پایین‌تر و قبل از دبستان انجام شود و مداومت داشته باشد.

نوری با اشاره به وجود ۱۲۰۰ پایگاه اولیه، ۸۰۰ پایگاه ثانویه و ۴۲۱ پایگاه سیار گفت: یک میلیون و ۶۷۰ هزار نوآموز مشمول داریم که در سال گذشته میزان دانش آموزان شناسایی شده دیرآموز کمتر از ۶ درصد بوده است. میزان دانش آموزان استثنایی محصل در طرح تلفیقی کمتر از دو دهم و محصلان در مدارس استثنایی کمی بالاتر از نیم درصد بوده است.

او گفت: باید میدان را برای شناسایی استعدادها باز کنیم و حتی یک استعداد هدر نرود. اکنون آمادگی کامل را برای تربیت تمام ساحتی نداریم. مثلا دبیر فیزیک باید دبیری فیزیک خوانده باشد و دانش آموز را کامل بشناسد؛ نه این که به تنهایی فیزیک تدریس کند و به ابعاد دیگر تربیتی دانش آموز توجه نداشته باشد. ما باید معلمان خود را مجهز کنیم که رفتارهای دانش آموز را بشناسند و اگر در جایی نیازمند کمک و مشاوره بودند به پایگاه‌های تخصصی ارجاع دهند.",جمعیت دانش آموزان دیرآموز تا سال گذشته کمتر از ۶ درصد بوده است
10,https://www.yjc.news/fa/news/8159316/۹-کشاورز-آذربایجان‌شرقی-نمونه-ملی-شدند,"آقای فتحی در مراسم معرفی و تجلیل از برگزیدگان بخش کشاورزی آذربایجان شرقی با اعلام اینکه ۹ کشاورز استان به عنوان نمونه ملی کشور انتخاب شدند گفت: در هیچ دوره ای تاکنون بیش از چهار کشاورز نمونه نداشتیم و برای نخستین بار است که این تعداد معرفی می‌شوند.

۸۵ کشاورز نمونه استانی به وزارتخانه اعلام شد تا از بین کشاورزان استانی تمام کشور معرفی انجام شود و بر این اساس از آذربایجان شرقی ۹ کشاورز شهرستان‌های بناب (سه نفر)، شبستر (۲نفر)، اهر، جلفا، بستان آباد و اسکو برگزیده شدند.

راهبردی بودن محصول از نظر امنیت عذایی، ایجاد ارزش افزوده، نفوذ دانش، استفاده بهینه از آب، ارتقای بهره وری، حفاظت از حوزه آب و خاک، افزایش حجم تولید در واحد سطح، اهمیت رشته از جهت توسعه پایدار، کود، سم و حفظ محیط زیست از جمله شاخص‌های انتخاب کشاورز نمونه ملی و استانی است.",۹ کشاورز آذربایجان‌شرقی نمونه ملی شدند
11,https://www.yjc.news/fa/news/8159315/دمای-هوای-خراسان-رضوی-از-فردا-گرم‌تر-می‌شود,"مرتضی اثمری گفت: طی ۲۴ ساعت گذشته و به ویژه در ساعات بعدازظهر شاهد ناپایداری ها در سطح استان بودیم که بر همین اساس شاهد وزش باد شدید در بیشتر نقاط استان و در برخی نقاط نیز بارش باران بودیم و در این مدت بیشترین میزان بارش از نیشابور با سه میلی متر و وزش باد شدید از خواف با ۵۸ کیلومتر در ساعت گزارش شد.



او گفت: امروز نیز کماکان و در ساعات عصرگاهی شاهد افزایش ناپایداری در خراسان رضوی خواهیم بود که پیامد آن افزایش سرعت وزش باد به ویژه در نقاط بادخیز همراه با گرد و خاک و کاهش کیفیت هوا و بروز خسارت پیش‌بینی می‌شود.



کارشناس مرکز پیش‌بینی هواشناسی خراسان رضوی گفت: در ساعات بعد از ظهر و شب نیز رگبار و رعد و برق به ویژه در نواحی شمالی، مرکزی و غربی استان رخ خواهد داد.



او گفت: دمای هوای مشهد روز گذشته بین ۱۸ تا ۳۰ درجه سلسیوس در نوسان بوده است که پیش‌بینی می‌شود دمای هوای امروز مشهد نسبت به روز گذشته تغییر قابل ملاحظه‌ای نداشته باشد.",دمای هوای خراسان رضوی از فردا گرم‌تر می‌شود
12,https://www.yjc.news/fa/news/8159312/انفجار-در-مرکز-ولایت-کنر-روی-داد,"منابع محلی از کنر در شرق کشور می‌گویند که یک موتر نظامی طالبان در این ولایت هدف انفجار قرار گرفته است.

این منابع گفته اند که یک موتر رنجر طالبان بامداد روز یکشنبه، ۲۲ جوزا، در ناحیه اول مرکز ولایت کنر هدف انفجار قرار گرفته است.

طالبان تاکنون واکنش نشان نداده است.",انفجار در مرکز ولایت کنر روی داد
13,https://www.yjc.news/fa/news/8159311/متقاضیان-نوسازی-بافت-فرسوده-وام-ارزان-می‌گیرند,"طالبان:

محمودرضا طالبان گفت: بر اساس ابلاغ شرکت باز آفرینی شهری ایران و پیگیری‌ها، مکاتبات و رایزنی‌های انجام شده سهمیه استان فارس در کمیته استانی اعتبارات بند الف تبصره ۱۸ قانون بودجه تعداد ۱۹۵۱ فقره تسهیلات تایید و پس از تصویب به شرکت باز آفرینی ایران اعلام شد.

او گفت: در همین راستا مکاتباتی با شهرداری شیراز، انجمن انبوه سازان مسکن و ساختمان، سازمان نظام مهندسی، سازمان کاردانی ساختمان و همچنین انجمن پیمانکاران ساختمان استان فارس در خصوص معرفی واجدین شرایط برای دریافت تسهیلات نوسازی و بهسازی بافت فرسوده انجام شده است.

مدیرکل راه و شهرسازی فارس گفت: میزان تسهیلات پرداختی به متقاضیان در شهر شیراز ۴۰۰ میلیون تومان به ازای ساخت هر واحد مسکونی و در سایر شهرستان‌ها ۳۵۰ میلیون تومان است.

طالبان گفت: برای تسهیل در شرایط نوسازی بافت‌های فرسوده و ناکارآمد، این تسهیلات با سود ۹.۵ درصد با شرایط باز پرداخت حداکثر ۲۴ ماه دوران مشارکت و ۱۲۰ ماه فروش اقساطی ارائه می‌شود.

او گفت: در راستای کاهش مراجعات مردمی و در راستای تحقق اهداف دولت الکترونیک، برای دریافت تسهیلات کافی متقاضیان (ساکنین و مالکین بافت‌های فرسوده مصوب سطح شهر) با مراجعه به سایت FACILITY.UDRC.IR ثبت نام خود را انجام داده و سایر مراحل را بر اساس راهنمایی سایت ادامه دهند.

دبیر شورای مسکن فارس گفت: بر اساس خروجی سامانه (از ابتدای بهمن ۱۴۰۰) تا کنون متقاضیان برای دریافت ۱۱۰۰ فقره تسهیلات به بانک مسکن معرفی که ۲۵۰ فقره آن منجر به قرارداد مشارکت مدنی و پرداخت تسهیلات شده است.",متقاضیان نوسازی بافت فرسوده وام ارزان می‌گیرند
14,https://www.yjc.news/fa/news/8159310/استقرار-۶۵-موکب-خوزستانی-برای-خدمت-رسانی-به-زوار-اربعین-در-عراق,"حجت الاسلام سید محمود موسوی گفت: این مواکب در شهر‌های مقدس نجف و کربلا مستقر و به زائران حسینی خدمت رسانی خواهند کرد.

او ادامه از جمله خدمات این مواکب به زائران را اسکان و تغذیه عنوان کرد که در ایام اربعین توسط خادمان حسینی انجام می‌شود.

رئیس ستاد بازسازی عتبات عالیات خوزستان پیش از این در مصاحبه ای گفته بود در پایانه مرزی چذابه، جانمایی برای ۲۰۰ موکب اربعین حسینی انجام شده و از این تعداد ساخت بیش از ۱۴۰ موکب اربعین حسینی به پایان رسیده است.

در استان خوزستان ۹۵۰ موکب اربعین حسینی به صورت رسمی و دارای مجوز فعالیت می‌کنند.",استقرار ۶۵ موکب خوزستانی برای خدمت رسانی به زوار اربعین در عراق
15,https://www.yjc.news/fa/news/8159292/بیت-کوین-در-کانال-۲۷-هزار-دلار-معامله-می‌شود,"قیمت ارز‌های دیجیتالی در ۲۲ خرداد

در ساعات نخست معاملات امروز (یکشنبه)، بازار رمزارز‌ها روند نزولی در پیش گرفته و اکثر کوین‌ها در محدوده قرمز قرار دارند.

ارزش بازار جهانی رمزارز‌ها در حال حاضر ۱.۱ تریلیون دلار است که ۷.۹۲ درصد افت را نسبت به روز گذشته نشان می‌دهد. همچنین حجم کل معاملات در طول ۲۴ ساعت گذشته ۲۱.۳ درصد افزایش یافته و به ۸۰.۵ میلیارد دلار رسیده است.

بیت‌کوین با ریزش بیش از ۶ درصد در کانال ۲۷ هزار دلار و اتریوم با سقوط بیش از ۱۲ درصد به قیمت یک هزار و ۴۵۸ دلار معامله می‌شوند. سایر رمزارز‌های مشهور مانند دوج‌کوین، شیبا اینو، ریپل و کاردانو نیز شاهد افت قیمت بودند.

بیت کوین

بیت کوین با نماد اختصاری BTC یک ارز دیجیتال یا شکلی از دارایی دیجیتال است که با ارزش بازار حدود ۵۲۳.۹۱ میلیارد دلار، در رتبه ۱ بازار قرار داشته و سهم ۴۵.۵۲ درصدی از کل بازار را در اختیار دارد.

اتریوم

اتریوم با نماد اختصاری ETH یک ارز دیجیتال یا شکلی از دارایی دیجیتال است که با ارزش بازار حدود ۱۷۶.۷۱ میلیارد دلار، در رتبه ۲ بازار قرار داشته و سهم ۱۵.۳۶ درصدی از کل بازار را در اختیار دارد.

تتر

تتر با نماد اختصاری USDT یک ارز دیجیتال یا شکلی از دارایی دیجیتال است که با ارزش بازار حدود ۷۲.۴۲ میلیارد دلار، در رتبه ۳ بازار قرار داشته و سهم ۶.۳۲ درصدی از کل بازار را در اختیار دارد.

قیمت ارز‌های دیجیتالی",بیت کوین در کانال ۲۷ هزار دلار معامله می‌شود
16,https://www.yjc.news/fa/news/8159309/وجود-۱۰-هزار-کلاس-درس-فرسوده-در-استان-اصفهان,"مجید نسیمی گفت: بررسی‌های اولیه نشان می‌دهد که درحال‌حاضر حدود سه هزار کلاس درس فرسوده در استان اصفهان وجود دارد که باید تخریب و بازسازی شود؛ اعتبارات سال ۱۴۰۱ هنوز ابلاغ نشده، اما برنامه‌ریزی این است که تا مهر، حداقل ۶۰ پروژه با این بودجه تکمیل و آماده بهره‌برداری شود.



او با اشاره به وجود ۴۵۰ پروژه نوسازی در مدارس استان اصفهان می‌گوید: مشارکت خیران، رایزنی با نمایندگان مجلس و تصویب اعتبار خاص برای بازسازی و مقاوم‌سازی مدارس در دستور کار است؛ در سال مالی ۱۴۰۰ اعتبار ۸۰ میلیارد تومان برای تجهیزات مدارس استان تخصیص یافت که حدود ۱۰ میلیاردتومان از آن برای خرید تجهیزات و هوشمندسازی مدارس هزینه می‌شود.

فرسودگی یک سوم کلاس‌های درس در اصفهان



اواز شناسایی ۳۰ هزار کلاس درس فعال در استان اصفهان، خبردادو گفت: تعدادی از کلاس‌های درس نوساز هستند و براساس مقررات و آئین‌نامه‌های جدید ساخته شدند، اما براساس استعلام از مناطق و نواحی آموزش و پرورش در استان اصفهان ۱۰ هزار کلاس قدمت بالای ۴۰ سال دارند که با روش‌های سنتی و بدون درنظر گرفتن آئین‌نامه‌های خاص ساخته شده است.



نسیمی بررسی وضعیت مدارس فرسوده و تخریبی را نیازمند بازدید میدانی دانست و گفت: در مقایسه با آمار رسمی، فرسودگی ۱۰ هزار کلاس درس در استان اصفهان و وجود سه هزار کلاس فرسوده و نیازمند تخریب، قابل قبول به نظر می‌رسد.



در طول یک سال تعمیر سه هزار مدرسه فرسوده امکان‌پذیر نیست، زیرا با هزینه‌های کنونی بازسازی هر کلاس درس بیش از یک میلیارد تومان هزینه نیاز دارد و این مبلغ در طول سه یا چهار سال قابل تأمین نیست و بازسازی این تعداد کلاس درس نیازمند یک برنامه بلندمدت است.



او می‌گوید: در حال تدوین یک برنامه پنج ساله هستیم و استفاده از توان خیران، از ظرفیت‌های اصلی تأمین منابع مالی بازسازی مدارس است که با ارائه مستندات مربوط به مدارس فرسوده، تلاش می‌کنیم مشارکت خیران در این زمینه را افزایش دهیم.



مدیرکل نوسازی مدارس استان اصفهان گفت: بودجه‌های دولتی برای شروع پروژه‌های مدرسه‌سازی کافی نیست و بیشتر برای تکمیل طرح‌های نیمه‌تمام مورد استفاده قرار می‌گیرد؛ بنابراین در گام نخست باید خیری وجود داشته باشد که مدارس قدیمی را تخریب و پروژه را تا ۵۰ درصد پیشرفت فیزیکی اجرا کند، ۵۰ درصد باقی مانده نیز از طریق جذب منابع دولتی تکمیل شود.",وجود ۱۰ هزار کلاس درس فرسوده در استان اصفهان
17,https://www.yjc.news/fa/news/8159294/خلاقیت-در-ساخت-مجسمه-با-مقوا-فیلم,"یک پسر هنرمند با استفاده از تکه‌های دور ریز مقوا و چسب، مجسمه فریدا کالو، نقاش مکزیکی و یکی از زنان نامدار تاریخ هنر معاصر را ساخته است.

در ادامه، فیلمی از مراحل ساخت این اثر هنری را مشاهده می‌کنید.

بیشتر بخوانید",خلاقیت در ساخت مجسمه با مقوا + فیلم
18,https://www.yjc.news/fa/news/8159307/تکواندوکاران-آذربایجان‌شرقی-در-تیم-ملی,"چهار تکواندوکار رده پایه آذربایجان‌شرقی با کسب مدال طلا در مسابقات انتخابی به اردوی تیم ملی راه یافتند.

فاطمه باقرزاده در انتخابی نهایی تیم ملی در رده نونهالان با شکست دادن تمامی حریفانش با شایستگی به مدال طلا دست یافت.

وی ضمن کسب این مدال طلا به عضویت تیم ملی درآمده و در مرداد ماه امسال در مسابقات جهانی به میدان خواهد رفت.

ثنا فتاحی سرند در وزن یک مسابقات انتخابی تیم ملی نوجوانان به اردوی تیم ملی نوجوانان کشور راه پیدا کرد.

بر این اساس گزارش رادین زینالی در رده نونهالان پسر با برتری برابر تمام حریفانش به طلای مسابقات دست یافته و به تیم ملی نونهالان راه یافت.

امیرحسین ولی محمدی نیز در این رده سنی مدال طلا دست یافت تا وی نیز به تیم ملی راه یابد.

زینالی و ولی محمدی هر دو از شاگردان استاد حسن فلاحی‌راد و از شهرستان میانه هستند.",تکواندوکاران آذربایجان‌شرقی در تیم ملی
19,https://www.yjc.news/fa/news/8159305/از-ارائه-۴۰۰میلیارد-ریال-تسهیلات-حمایتی-تا-ایجاد-۶۷۰-شغل-جدید-برای-صنعتگران-اردبیلی,"صنایع‌دستی استان اردبیل حاصل دست مردان و زنانی هنرمندی است که با تلفیق هنر و صنعت آثاری ارزشمند و مرغوب تولید می‌کنند که این تولیدات نه تنها طرفداران داخلی زیادی دارد، بلکه به دلیل زیبایی و مقبولیت آن‌ها در خارج از کشور، سالانه شاهد صادرات بخشی از این تولیدات هستیم.

تولیدات ارزشمند صنعتگران استان نه تنها به دلیل زیبایی و چشم‌نوازی آن‌ها کاربرد زینتی و تزئینی دارد، بلکه برای رفع نیازهای مختلف نیز مورد استفاده قرار می‌گیرد و نیز با توجه به ظرفیت‌های استان در این حوزه، یکی از جاذبه‌های گردشگری منطقه به شمار می‌رود.

حاصل صنعت و هنر دست صنعتگران استان که اغلب با استفاده از مواد اولیه بومی منطقه تولید می‌شوند، هنرمندانه با نقش و نگارهای زیبا در استان اردبیل جان می‌گیرند و هنر دستی و ارزشمند این منطقه را به نمایش می‌گذارند.

صنایع‌دستی استان اغلب شامل انواع فرش، مسند، گلیم، جاجیم، ورنی، پشتی، جوراب‌های پشمی، شال‌بافی، قلاب دوزی، خورجین‌بافی، صنایع فلزی و چوبی، اشیای سفالی، چوبی، فلزی، فرآورده‌های مسی، برنجی، نقره‌کاری، قلم‌کاری، خاتم‌کاری، سفالگری و… است که در بخش صادرات نیز نقش مهم دارند.

بیشترین و معروف‌ترین صنایع‌دستی استان اردبیل را زیراندازها و بافته‌های رنگارنگی تشکیل می‌دهند که از ویژگی‌های منحصر به فردی برخوردار بوده و مخصوص خود استان است.

۳۲ هزار نفر از صنعتگران اردبیلی تحت پوشش قرار گرفتند

مدیرکل میراث‌فرهنگی، گردشگری و صنایع‌دستی استان اردبیل هم‌زمان با هفته صنایع‌دستی با اشاره به جایگاه صنایع‌دستی در اردبیل گفت: استان اردبیل قابلیت‌های منحصر به‌فردی در بخش صنایع‌دستی دارد که تلاش و جدیت بر رونق هر چه بیشتر تولید و بازاریابی در این حوزه در راستای حمایت از صنعتگران و نیز معرفی صنایع‌دستی استان است.

نادر فلاحی با اشاره ثبت ملی دو شهر استان به نام صنایع‌دستی می گوید: با تلاش‌های انجام شده توانستیم شاهد ثبت عنبران به عنوان شهر ملی گلیم و نیز اصلاندوز مغان به عنوان شهر ملی ورنی باشیم و در کنار این اقدامات نیز پارسال تکمیل پرونده برای سفال سنتی کوثر انجام و به وزارت میراث‌فرهنگی ارسال شد تا در ردیف آثار ناملموس به ثبت برسد.

او از معرفی به بانک و پرداخت تسهیلات کرونا برای صنعتگران و تولیدکنندگان صنایع‌دستی استان خبر داد و گفت: پارسال با توجه به متضرر شدن فعالان حوزه صنایع‌دستی بر اثر شیوع ویروس کرونا ۱۲۵ نفر از صنعتگران برای دریافت تسهیلات حمایتی به بانک‌های مربوطه معرفی و ۱۲ میلیارد ریال تسهیلات در این بخش ارائه شد.

فلاحی ارائه تسهیلات به صنعتگران را از جمله اقدامات حمایتی عنوان کرد وگفت: پارسال در این زمینه شاهد معرفی ۸۵۲ طرح صنعتگران صنایع‌دستی با ۸۵۲ نفر اشتغال برای اخذ تسهیلات بانکی از محل تفاهم‌نامه با بنیاد برکت و ارائه ۳۲۰ میلیارد ریال تسهیلات و نیز معرفی۴۸۰ نفر از صنعتگران برای دریافت تسهیلات بانکی از محل اعتبارات مشاغل خانگی و ارائه ۷۰ میلیارد ریال تسهیلات بودیم که در مجموع ۴۰۲ میلیارد ریال تسهیلات به صنعتگران ارائه شده است.

او توسعه صنایع‌دستی را از راهکارهای رونق اشتغال دانست وگفت: پارسال از محل تسهیلات اعطایی برای ۶۷۰ نفر در این حوزه اشتغال ایجاد شده است و در بخش اعتبارات عمرانی نیز بیش از سه میلیارد و ۳۷۳ میلیون ریال در حوزه‌های سه‌گانه معاونت صنایع‌دستی جذب شده است.

مدیرکل میراث‌فرهنگی، گردشگری و صنایع‌دستی استان اردبیل می گوید: بیمه تولیدکنندگان صنایع‌دستی از محل صندوق اجتماعی و تامین اجتماعی نیز از جمله حمایت‌هایی بود که پارسال از صنعتگران این حوزه انجام شد و توانستیم شاهد تحت پوشش قرار گرفتن ۱۱۵ نفر از فعالان صنایع‌دستی باشیم.

او با اشاره به تعداد صنعتگران تحت پوشش در سطح استان گفت: تاکنون ۳۲ هزار نفر از تولیدکنندگان و فعالان این حوزه تحت پوشش قرار گرفته و تلاش می‌کنیم تا حمایت‌های لازم را از این افراد انجام دهیم تا شاهد رونق هر چه بیشتر تولیدات این حوزه باشیم.

ارائه آموزش‌های صنایع‌دستی برای ۸۵۰ نفر

معاون صنایع‌دستی اداره‌کل میراث‌فرهنگی، گردشگری و صنایع‌دستی استان اردبیل توسعه آموزش در بخش صنایع‌دستی را از جمله برنامه‌های این معاونت برشمرد و گفت: در همین راستا پارسال در سطح استان دوره‌های آموزش کوتاه‌مدت عمومی و تخصصی برای ۸۵۰ نفر در سطح استان اجرا شده است.

توحید دلاور قوام از توسعه کارگاه‌های گروهی صنایع‌دستی و صدور پروانه تولید کارگاهی و جواز تاسیس به تعداد ۱۴ کارگاه در پارسال خبر داد و گفت: در بخش تولید انفرادی نیز یک هزار و ۳۰۰ پروانه توسعه کارگاهی، صدور و تولید صادر شده است.

به گفته او، توسعه کمی و کیفی کارگاه‌های صنایع‌دستی شهری و روستایی از راهکارهای افزایش تولیدات در این بخش است که در سال ۱۴۰۰ در این بخش شاهد توسعه ۲۵ کارگاه در سطح شهرها و روستاهای استان بودیم.

دلاور قوام برگزاری سه کارگاه آموزش آشنایی صنعتگران و تولید کنندگان با تجارت داخلی و خارجی، صدور و تمدید ۴۰ فقره کارت شناسایی صنایع‌دستی، برپایی دو بازارچه صنایع‌دستی دائمی عرضه و فروش محصولات صنایع‌دستی در مجموعه جهانی شیخ صفی‌الدین اردبیلی و بقعه شیخ حیدر مشگین‌شهر و راه‌اندازی ساختمان نمایشگاه دائمی صنایع‌دستی با همکاری بخش خصوصی در شهرهای نمین، عنبران و خلخال را از دیگر اقدامات در حوزه صنایع‌دستی استان اردبیل عنوان کرد.

اومی گوید: افتتاح فاز دوم توسعه ساختمان نمایشگاه صنایع دستی نمین، صدور مجوز مشاغل خانگی مستقل و پشتیبان به تعداد ۳۴۰ فقره، انتخاب استان اردبیل به عنوان استان پایلوت برای تجهیز و آماده‌سازی خانه ایرانی در خانه تاریخی ابراهیمی، تجهیز مرکز آموزش صنایع‌دستی شماره دو اردبیل در مدرسه جعفر اسلامی با تامین اعتباری بالغ بر پنج میلیارد ریال، تکمیل پرونده باز زنده‌سازی رشته چاقوسازی که جزو رشته‌های در حال فراموشی بود و ارسال آن به وزارت میراث‌فرهنگی، گردشگری و صنایع‌دستی و اخذ مجوز و دریافت نشان ملی برای ۱۸ اثر از مجموع ۲۵ اثر ارسال شده نیز پارسال انجام شده است.

اقداماتی نظیر توسعه آموزش و حمایت از صنعتگران که در سال‌های اخیر برای رونق صنایع‌دستی انجام شده، نه تنها زمینه برای رونق تولیدات در این بخش را فراهم کرده بلکه توسعه اشتغال را نیز به دنبال داشته است؛ هر چند شیوع ویروس کرونا در دو سال اخیر بر فعالیت‌ها در این بخش تاثیرگذار بوده اما با برنامه‌ریزی‌های انجام‌شده رونق فعالیت‌ها در بخش آموزش و تولید می‌تواند خسارات وارده را جبران کند و رونق این بخش را بیش از گذشته فراهم آورد.",از ارائه ۴۰۰میلیارد ریال تسهیلات حمایتی تا ایجاد ۶۷۰ شغل جدید برای صنعتگران اردبیلی
20,https://www.yjc.news/fa/news/8159108/اولاقباد-وضعیتم-برای-بازی-در-اسپانیا-مشخص-نیست,"مسلم اولاقباد بازیکن تیم ملی فوتسال کشورمان که فصل گذشته در تیم کراپ الوند بازی می‌کرد در هفته‌های پایانی فصل گذشته با مسئولان باشگاه پالماس اسپانیا وارد مذاکره شد و بعد از توافق با مدیران این تیم قرارداد خود را به امضا رساند. ملی پوش فوتسال کشورمان در حالی مشغول انجام کار‌های مربوط به سفر خود به اسپانیا بود که چند روز پیش از طریق فدراسیون فوتبال متوجه شد نمی‌تواند از قانون معافیت بازیکنان ملی‌پوش تا سن ۳۰ سالگی استفاده کند و به همین دلیل انتقال او به اسپانیا منتفی شد.

در همین خصوص با مسلم اولاقباد گفت و گویی داشتیم.

با توجه به اینکه با تیم پالماس قرارداد بستید، چرا نمی‌توانید به اسپانیا بروید؟

اولا قباد: من قبلا شنیده بودم که بازیکنان تیم ملی فوتبال و فوتسال می‌تواند تا سن ۳۰ سالگی خارج از ایران بازی کنند. حتی چند ماه پیش از یکی ۲ نفر از مسئولان فدراسیون فوتبال پرسیدم که آیا هم چنان می‌توانم بیرون از ایران بازی کنم یا خیر که آن‌ها هم در جواب من گفتند بله هیچ اشکالی ندارد، اما به شرط اینکه بازیکن دانشجو بوده، از معافیت تحصیلی برخودار باشد و خدمت هم نرفته باشند. اگر این موارد را داشته باشد بابت بازی در خارج از ایران مشکلی ندارد. همانطور که بازیکنان تیم ملی فوتبال مثل علیرضا بیرانوند، میلاد محمدی و سردار آزمون شامل این قانون بوده و اکنون در خارج از ایران بازی می‌کنند.

چطور شد که شما نتوانستید از این قانون استفاده کنید؟

من هم با استناد از این قانون که بازیکنان تیم ملی فوتسال هم می‌توانند از آن استفاده کنند با تیم پالماس اسپانیا قراداد بستم. متاسفانه چند روز پیش که برای انجام کار‌های خروج از کشور به فدراسیون فوتبال مراجعه کردم متوجه شدم که این قانون فقط مختص، فوتبال، والیبال و بسکتبال است و این قانون شامل فوتسال و فوتبال ساحلی نمی شود.

چرا وزارت ورزش و جوانان فوتسال را شامل این قانون نکرده است؟

اولا قباد: گویا قبلا مسئولان فدراسیون فوتبال قبلا جلسه‌ای با وزارت ورزش گذاشته بودند تا فوتسال و فوتبال ساحلی هم شامل این قانون شود، اما آن‌ها موافقت نکردند. به هر حال من بابت قراردادی که با پالماس بسته ام دچار مشکل شده ام و به دنبال آن هستم تا با این باشگاه اسپانیایی صحبت کرده و راه حلی برای این مشکل پیدا کنیم.

بیشتر بخوانید

اگر نتوانید در اسپانیا بازی کنید آیا در ایران بازی خواهید کرد؟

اولا قباد: فعلا در حال صحبت با مدیر برنامه هایم هستم تا با باشگاه پالماس صحبت کند که ببنیم چه کاری می‌توانیم انجام دهیم. اگر دوستانه می‌شود از هم جدا شویم یا اینکه باید غرامت پرداخت کنم. اول باید تکلیف قرادادم با این باشگاه مشخص شود تا بعد از آن بتوانم با باشگاه دیگری قرارداد ببندم. الان از چند باشگاه ایرانی پیشنهاد دارم و هنوز با هیچ کدام از آن‌ها به صورت قطعی صحبت نکردم و تمام تمرکزم فعلا روی قرارداد با باشگاه پالماس است.",اولاقباد: وضعیتم برای بازی در اسپانیا مشخص نیست
21,https://www.yjc.news/fa/news/8159301/له-شدن-و-آتش-گرفتن-خودروی-شاسی-بلند-پس-از-تصادف-با-تریلی-فیلم,"توقف یک خودروی شاسی بلند در وسط یکی ار بزرگراه های ایالت مینه سوتا آمریکا، حادثه ساز شد.

یک تریلی با خودروی مذکور به شدت برخورد کرد و باعث آتش گرفتن خودروی شاسی بلند شد، که در فیلم زیر، مشاهده می‌کنید.

بیشتر بخوانید",له شدن و آتش گرفتن خودروی شاسی بلند پس از تصادف با تریلی + فیلم
22,https://www.yjc.news/fa/news/8159304/۷۲-راس-احشام-قاچاق-در-مهاباد-توقیف-شدند,"سرهنگ محمد توحیدی گفت: در راستای برخورد با قاچاق احشام، ماموران ایستگاه بازرسی دارلک حین کنترل خودرو‌های عبوری به ۳ دستگاه وانت نیسان مشکوک شدند و آن‌ها را متوقف کردند.

وی گفت: ماموران در بازرسی از این خودرو‌های باری، ۷۲ راس گوسفند به صورت قاچاق را کشف کردند.

فرمانده انتظامی مهاباد گفت: در این رابطه ۳ دستگاه وانت نیسان توقیف و ۳ متهم دستگیر و پس از تشکیل پرونده مقدماتی تحویل مراجع قضایی شدند.

سرهنگ توحیدی گفت: پلیس بیش از هر زمان دیگر در برخورد با پدیده شوم قاچاق تلاش می‌کند و شهروندان در صورت اطلاع از فعالیت افراد سود جو در زمینه قاچاق موضوع را از طریق مرکز فوریت‌های پلیس ۱۱۰ اطلاع دهند.",۷۲ راس احشام قاچاق در مهاباد توقیف شدند
23,https://www.yjc.news/fa/news/8159303/روشنایی-روستاهای-کهگیلویه-و-بویراحمد-تکمیل-می-شود,"جمال معتمدی زاده گفت: هدف از اجرای این طرح اصلاح و بهینه سازی، رفع ضعف ولتاژ، کاهش تلفات و تکمیل روشنایی در روستاهای این استان بوده است.

او می گوید: بیش از ۵۲۰ میلیارد ریال برای طرح اصلاح و بهینه سازی، کاهش تلفات این تعداد روستا در استان هزینه شد.

به گفته مدیرعامل شرکت توزیع نیروی برق استان، طرح اصلاح و بهینه‌سازی شبکه برق ۴۰۰ روستای کهگیلویه وبویراحمد امسال در دستور کار قرار دارد.

معتمدی زاده می گوید: ۶۰۰ کیلومتر شبکه فشار ضعیف در پارسال در مناطق مختلف استان اصلاح و بهینه سازی شد.

او گفت: هدف از این اقدام تأمین برق پایدار، جلوگیری از خاموشی های احتمالی برق و پیشگیری از نوسانات برق در کهگیلویه و بویراحمد بوده است.

مدیرکل شرکت توزیع نیروی برق استان می گوید: هزار کیلومتر سیم های مسی فرسوده امسال به کابل خودنگهدار در مناطق مختلف استان تبدیل خواهد شد.

به گفته معتمدی زاده، سه هزار میلیارد ریال از اعتبارات اصلاح،بهینه سازی و توسعه شبکه سال مالی ۱۴۰۱-۱۴۰۰جذب شد، که این میزان اعتبار نسبت به مدت مشابه ۱۰ برابر افزایش داشته است.

او می گوید: توسعه، احداث، اصلاح و بهینه سازی، کاهش نرخ تلفات انرژی، رفع نوسانات برقی، رفع ناپایداری های برق و تامین برق پایدار از اهداف اجرای این طرح ها در کهگیلویه وبویراحمد است.

مدیرعامل شرکت توزیع برق استان گفت: هم اکنون تمام روستاهای بالای ۱۰ خانوار کهگیلویه و بویراحمد از نعمت برق بهره مند هستند.

او با بیان اینکه ۹۹ درصد از روستاهای این استان دارای برق پایدار هستند می گوید: برق بخش از روستاهای خانوار های دارای جمعیت کم که به تازگی کد دار شدند نیز در دستور کار این شرکت قرار گرفته است.",روشنایی روستاهای کهگیلویه و بویراحمد تکمیل می شود
24,https://www.yjc.news/fa/news/8159302/توجه-ویژه-شرکت-ملی-حفاری-ایران-به-ارتقای-فرهنگ-زیست-محیطی,"مریم حمیدوای گفت: برای با گرامیداشت هفته جهانی محیط زیست اقدامات فرهنگی مختلفی نظیر تهیه فایل‌های آموزشی شامل (پاورپوینت، پوستر و ...) صورت پذیرفت و برای استفاده و بهره برداری کارکنان در سامانه مکاتبات اداری بارگذاری و ارسال گردید.

سرپرست محیط زیست شرکت ملی حفاری ایران می گوید: علاوه بر کاشت نهال و انواع درختچه با هدف افزایش سرانه فضای سبز در ادارات ستادی و مجموعه‌های کارگاهی شرکت در مناطق عملیاتی در نقاط مختلف کشور، برنامه‌های متعددی در این خصوص در دستگاه‌های حفاری برگزار شد.

به گفته حمیدواری، به طور مثال در اقدامی خودجوش و داوطلبانه کارکنان اردوگاه دکل حفاری ۸۱ فتح مستقر در میدان نفتی مارون در گستره مناطق نفتخیز جنوب مبادرت به خرید نهال و درخت کاری و کاشت گل پیرامون دستگاه حفاری و اردوگاه آن کردند.

سرپرست محیط زیست شرکت ملی حفاری ایران گفت: میان این شرکت با اداره کل حفاظت محیط زیست در استان خوزستان و شهرستان‌های استان و دیگر استان‌هایی که دستگاه‌های حفاری استقرار و فعالیت دارند، هم افزایی، همکاری و نشست‌های مشترک مستمر برقرار است و این همکاری‌ها در جهت حفظ محیط زیست در بخش‌های آب، خاک و هوای مناطق پیرامونی بسیار موثر و مورد توجه بوده است.",توجه ویژه شرکت ملی حفاری ایران به ارتقای فرهنگ زیست محیطی
25,https://www.yjc.news/fa/news/8159284/تجهیز-کارگاه‌-های-صنایع‌دستی-زندان-مرکزی-بندرعباس,"سهراب بناوند که به همراه دادستان بندرعباس برای بازدید از کارگاه‌های صنایع‌دستی به زندان مرکزی بندرعباس رفته بود،گفت:با توجه به نبود امکانات و تجهیزات لازم مقرر شد، اداره‌کل میراث فرهنگی هرمزگان این کارگاه‌ها را تجهیز کند.

او گفت: بر همین اساس ابزار و لوازمی شامل سنگ سمباده، دریل دستی، انبردست، سیم‌چین، اره دستی، چوب ساو تخت و گرد، کمان اره، چکش دستی و دستکش برای مساعدت در تولید محصولات صنایع‌دستی به کارگاه‌های صنایع‌دستی زندان مرکزی بندرعباس اهدا شد.

مدیرکل میراث‌ فرهنگی هرمزگان گفت: تجهیز کارگاه‌های صنایع‌دستی زندان مرکزی بندرعباس در قالب اجرای تفاهم‌نامه همکاری میان ادارات کل میراث‌فرهنگی، گردشگری و صنایع‌ دستی و سازمان زندان‌ها و اقدامات تامینی و تربیتی انجام‌شده است.",تجهیز کارگاه‌ های صنایع‌دستی زندان مرکزی بندرعباس
26,https://www.yjc.news/fa/news/8159299/انفجار-در-ولایت-بدخشان-روی-داد,"منابع محلی می‌گویند که یک موتر حامل نیروهای طالبان در منطقه کری از مربوطات شهر فیض‌آباد، مرکز ولایت بدخشان، هدف ماین قرار گرفته است.

معزالدین احمدی، رئیس اطلاعات و فرهنگ طالبان در بدخشان هم می‌گوید که این انفجار ناشی از ماین کنارجاده‌ای بوده که بر اثر آن کسی آسیب ندیده است.",انفجار در ولایت بدخشان روی داد
27,https://www.yjc.news/fa/news/8159287/پیگیر-ثبت-روز-محیط‌بان-در-تقویم-رسمی-کشور-هستیم,"فرمانده یگان حفاظت سازمان محیط زیست:

جمشید محبت خانی، فرمانده یگان حفاظت سازمان محیط زیست صبح امروز از تحریریه‌ باشگاه خبرنگاران جوان بازدید و با خبرنگاران گفت‌وگو کرد.

فرمانده یگان حفاظت سازمان محیط زیست گفت: سه سال است که پیگیر ثبت روز محیط‌بان در تقویم رسمی کشور هستیم اما تا کنون نتیجه‌ای حاصل نشده است.

او گفت: ۱۵۰ جانباخته محیط‌بان در کشور داریم، از این تعداد ۴۹ نفر در بنیاد شهید، شهادتشان ثبت شده است و امیدواریم پرونده مابقی جانباختگان در این ارگان به نتیجه برسد.

فرمانده یگان حفاظت سازمان محیط زیست گفت: پروسه زمانی اعلام جانبازی و شهادت محیطبانان در اتفاقات توسط بنیاد شهید طولانی بود، که با همکاری بنیاد شهید روند سریع‌تر شد، اما باز هم تا رسیدن به نقطه مطلوب فاصله زیادی مانده است، برای مثال محیط‌بانی را داشتیم که بعد از ۴ سال شهادت آن توسط بنیاد شهید و امور ایثارگران تایید شد، اما حق و حقوق خانواده اش در این ۴ سال ضایع شده است.",پیگیر ثبت روز محیط‌بان در تقویم رسمی کشور هستیم
28,https://www.yjc.news/fa/news/8159297/ترور-نشانه-زبونی-و-استیصال-دشمنان-نظام-جمهوری-اسلامی-است,"حجت الاسلام رئیسی در دیدار خانواده شهید صیاد خدایی:

حجت الاسلام والمسلمین سید ابراهیم رئیسی با حضور در منزل شهید «حسن صیاد خدایی» ضمن دیدار و گفتگو با خانواده این شهید از خداوند متعال برای شهید صیاد خدایی طلب رضوان الهی و برای همسر، فرزندان و دیگر بازماندگان وی صبر و سلامتی مسالت کرد.

رئیس جمهور که به همراه همسر خود در منزل شهید صیاد خدایی حضور یافته بود، با بیان اینکه همه ما در این عالم در حال امتحان و ابتلای دائمی هستیم، گفت: شهید صیاد خدایی از امتحان خود سربلند و سرافراز بیرون آمد و تا لحظه شهادت در سنگر دفاع از انقلاب و نظام اسلامی و ارزش‌ها جانفشانی کرد.

حجت الاسلام والمسلمین رئیسی نصیب دشمنان و بدخواهان نظام جمهوری اسلامی از این شهادت را لعن و نفرین ابدی دانست و افزود: اینکه معاندین جمهوری اسلامی به جای رویارویی در میدان نبرد، اینگونه ناجوانمردانه اقدام به ترور می‌کنند، نشانه زبونی و استیصال آنان و پیروزی و قدرت جمهوری اسلامی ایران است.

رئیس جمهور با بیان اینکه شهادت پرچمی است که تا ابد در اهتزاز خواهد ماند، تاکید کرد: امروز روز امتحان شما خانواده شهید در صبر و ایستادگی بر فراق شهید عزیزتان و روز امتحان ما مسئولان در پاسداشت خون این شهید و دیگر شهیدان گرانقدر کشورمان است.",ترور نشانه زبونی و استیصال دشمنان نظام جمهوری اسلامی است
29,https://www.yjc.news/fa/news/8159295/طرز-ساخت-خردکن-مسافرتی-فیلم,,طرز ساخت خردکن مسافرتی + فیلم
30,https://www.yjc.news/fa/news/8159291/تساوی-طباطبایی-مقابل-استاد-بزرگ-ارمنستانی,"مسابقات شطرنج ارمنستان

محمد امین طباطبایی استاد بزرگ شطرنج کشورمان امروز در ادامه مسابقات شطرنج یادبود آسریان که به میزبانی کشور ارمنستان در حال برگزاری است، موفق شد مقابل استاد بزرگ زاون آندرسیان از ارمنستان به تساوی دست پیدا کند. شطرنج‌باز کشورمان که در این بازی شایسته پیروزی بود پس از یک ماراتن ۱۱۱ حرکته در نهایت به نتیجه تساوی رضایت داد.

آندرسیان قهرمانی زیر ۱۶ سال جهان (سال ۲۰۰۶) و قهرمانی ارمنستان (سال ۲۰۱۶) را در کارنامه خود دارد.

بیشتر بخوانید",تساوی طباطبایی مقابل استاد بزرگ ارمنستانی
31,https://www.yjc.news/fa/news/8159296/باشگاه‌های-ورزشی-خوزستان-زیر-ذره-بین-بازرسان,"بهنام قلی بیک گفت: بازرسی‌ها به صورت یکپارچه و مداوم در سطح استان توسط ناظران هیات پزشکی ورزشی خوزستان در حال اجرا است و بازرسی‌ها نیز طبق فرم ستاد نظارت انجام می‌شوند.

او مواردی چون تعداد مربیان در باشگاه، مجوز باشگاه، کارت مربیگری، کارت بهداشت، بیمه ورزشی، استاندارد سالن و تجهیزات ورزشی، نبود داروهای ممنوعه، مکمل‌های مجاز و غیرمجاز در باشگاه‌ها و ... را از موارد مدنظر در حین بازرسی عنوان کرد.

مسئول ستاد نظارت بر اماکن ورزشی هیات پزشکی ورزشی خوزستان می‌گوید: در حین بازرسی‌ها اگر متوجه وجود مکمل‌ها و دارو‌ها چه با برچسب وزارت بهداشت و چه بدون این برچسب شویم، با باشگاه متخلف برخورد شده و این دارو‌ها و مکمل‌ها جمع آوری می‌شوند.

به گفته این مقام مسئول، این بازرسی‌ها از اردیبهشت‌ماه در سطح استان آغاز شد و تاکنون نیز ادامه‌دارد.",باشگاه‌های ورزشی خوزستان زیر ذره بین بازرسان
32,https://www.yjc.news/fa/news/8159288/افزایش-۵-برابری-جریمه-تخلفات-اقتصادی-در-استان-سمنان,"آقای طیبی گفت: نصب پارچه و تعطیل کردن واحد‌های صنفی متخلف از دیگر مجارات‌هایی است که برای متخلفان اقتصادی در بازار در نظر گرفته شده و این مجازات‌ها بدون مماشات اعمال می‌شود.

طیبی می گوید: این بازرسی‌ها به تشکیل هزار و ۱۰۰ فقره پرونده تخلف به ارزش ۶ میلیارد تومان منجر شد و تاکنون به ۹۵ درصد این پرونده‌ها رسیدگی شده است.

درج نکردن قیمت، کم فروشی، گران فروشی، ارائه نکردن فاکتور، عرضه خارج از شبکه و تقلب عمه‌ترین تخلفات اصناف بوده است.",افزایش ۵ برابری جریمه تخلفات اقتصادی در استان سمنان
33,https://www.yjc.news/fa/news/8159289/راه‌اندازی-نمایشگاه-و-بازارچه-صنایع‌دستی-و-مشاغل-خانگی-در-شهرستان-البرز,"سیدمیثم حصاری گفت: نمایشگاه و بازارچه عرضه و فروش محصولات صنایع‌دستی که به‌همت شرکت تعاونی دستان خلاق آرتین به مدیریت خدیجه کارگریان و مرکز کارآفرینی مکتب حاج قاسم شهرستان البرز با همکاری اداره میراث‌فرهنگی، گردشگری و صنایع‌دستی این شهرستان راه‌اندازی شده، آثار هنرمندان شهرستان‌های قزوین و البرز در ۲۰ غرفه به نمایش درآمده است.

آثار تولیدی هنرمندان در رشته‌های رودوزی‌های‌سنتی، چرم‌دوزی، حصیربافی، رزین، سفال و سرامیک، قلمزنی، میناکاری سرویس عروس، عروسک‌سازی، مکرومه‌بافی، بافتنی وقلاب‌بافی، شیرینی سنتی وعرقیجات سنتی در این نمایشگاه برای بازدید عموم به نمایش گذاشته شده است.

این نمایشگاه تا ۲۳ خردادماه از ساعت ۱۶ تا ۲۲ در فضای باز نمایشگاهی روبروی شهرداری محمدیه میزبان علاقمندان و بازدیدکنندگان است.",راه‌اندازی نمایشگاه و بازارچه صنایع‌دستی و مشاغل خانگی در شهرستان البرز
34,https://www.yjc.news/fa/news/8159274/افزایش-ابر-در-خراسان-جنوبی,"لطفی گفت: با توجه به الگوی نقشه‌های پیش یابی و خروجی مدل‌های هواشناسی، برای سه روز آینده افزایش ابر را در برخی از ساعت در خراسان جنوبی انتظار داریم، ضمن اینکه گاهی وزش باد و گرد و خاک و در برخی نقاط کاهش کیفیت هوا برای این مدت پیش بینی می‌شود.

او گفت: به لحاظ دمایی نیز امروز کاهش نسبی دما را شاهد خواهیم بود، اما از فردا به تدریج افزایش محسوس دما را خواهیم داشت و از روز سه شنبه تا جمعه روز‌های گرمی در پیش است.

لطفی گفت: در شبانه روز گذشته سربیشه با ۱۳ درجه سلسیوس خنک‌ترین و دهسلم با ۴۴ درجه سلسیوس گرم‌ترین نقطه استان بوده است.

در شبانه روز گذشته نوسانات دمایی در مرکز استان بین ۳۷ و ۱۹ درجه سلسیوس ثبت شده است.",افزایش ابر در خراسان جنوبی
35,https://www.yjc.news/fa/news/8159290/تحویل-۷۵-هکتار-از-اراضی-منابع-طبیعی-سراوان-برای-ساخت-مسکن,"منصور باران زهی گفت: این اراضی به نمایندگی از دولت به‌نام سازمان ملی زمین و مسکن تغییر نمایندگی می‌دهد و این اداره مسئولیت نگهداری، حفاظت، اقدامات رفع تصرف و مسایل حقوقی این اراضی را برای حفاظت از اراضی دولتی و اعاده حقوق بیت‌المال عهده‌دار می‌شود.

او گفت: مراحل تهیه سند این اراضی توسط این اداره در حال انجام است تا هر چه سریعتر بتوان از ظرفیت موجود برای اجرای طرح نهضت ملی مسکن در شهر محمدی سراوان بهره برد.

رییس اداره راه و شهرسازی شهرستان سراوان با بیان اینکه در اجرای قانون جهش تولید مسکن، مشکل تامین زمین وجود ندارد، گفت: ظرفیت‌های قانونی استفاده از اراضی دولتی ابلاغ شده که تغییر کاربری زمین‌ها، الحاق به محدوده و شناسایی اراضی مازاد دستگاه‌های اجرایی از جمله آن‌ها است.",تحویل ۷۵ هکتار از اراضی منابع طبیعی سراوان برای ساخت مسکن
36,https://www.yjc.news/fa/news/8159286/حجت‌الاسلام-رئیسی-علاوه-بر-آفراماکس-دو-نفتکش-دیگر-به-ونزوئلا-می‌دهیم-مادورو-ایران-یکی-از-قدرت‌های-نوظهور-قرن-۲۱-است,"در آیین امضای سند تحویل دومین نفتکش سفارشی ونزوئلا مطرح شد؛

دومین نفتکش آفراماکس ساخت شرکت صنعتی دریایی ایران (صدرا) که به سفارش ونزوئلا ساخته شده است، با حضور سید ابراهیم رئیسی و نیکلاس مادورو روسای جمهور ایران و ونزوئلا تحویل شرکت نفت این کشور شد.

آقای رئیسی در این مراسم با تبریک میلاد امام رضا (ع)، گفت: تحویل این نفتکش را در روز میلاد امام هشتم به فال نیک می‌گیریم و صمیمانه از همه دست اندرکاران شرکت ایرانی صدرا تشکر می‌کنم.

رئیس جمهور با ابراز خرسندی از تحویل این نفتکش به کشور دوست و برادر ونزوئلا افزود: در شرایطی که دشمنان ایران و ونزوئلا تلاش می‌کنند با اعمال محدودیت‌های بسیار و تحریم‌های ظالمانه سد راه پیشرفت ملت‌های آزاد ایران و ونزوئلا شوند، تحویل نفتکش ۱۱۳ هزار تنی ساخته شده توسط مهندسان و صنایع کشتی‌سازی ایران به ونزوئلا، نمونه‌ای از ظرفیت‌ها و توانمندی بالای ایران در صدور خدمات فنی و مهندسی به جهان و اثبات کارآمدی الگوی اقتصاد مقاومتی است.

آقای رئیسی گفت: ساخت و تحویل این نفتکش که مورد تایید گروه فنی و مهندسی ونزوئلا نیز قرار گرفته است، علاوه بر اینکه به دولت ونزوئلا در دستیابی به هدف استقلال در حمل و نقل دریایی کمک خواهد کرد، یک بار دیگر نشان می‌دهد که اراده و اتحاد ملت‌ها و دولت‌های مبارز و انقلابی بسیار قوی‌تر و کارآمدتر از تحریم آمریکایی‌ها است.

رئیس جمهور گفت: از سوی دیگر ایران و ونزوئلا به عنوان دو اقتصاد مکمل و پشتیبان یکدیگر، از طریق تکمیل و مرتبط کردن زنجیره‌های تامین در هر دو کشور قادر خواهند بود در جهت رفاه و توسعه ملت‌های خود حرکت کنند. این نوع همکاری مشترک، الگویی مناسب برای همه کشور‌های در حال توسعه و مستقل است که ببینند می‌توان با همکاری و تعامل کار‌های بزرگی انجام داد.

آقای رئیسی گفت: دو فروند نفتکش دیگر نیز در حال ساخت است که امیدوارم به زودی آماده تحویل به ونزوئلا شود.

ساخت نفتکش برای شرکت دولتی نفت ونزوئلا، برنامه فرمانده چاوز برای تقویت صنعت نفت ونزوئلا بود

آقای نیکلاس مادورو رئیس جمهور ونزوئلا نیز در این آیین ضمن تمجید از ساخت این نفتکش اظهار داشت: با دیدن این کشتی با ظرفیت ۸۰۰ هزار بشکه، اولین چیزی که از ذهنم گذشت، چهره رهبر محبوب‌مان، فرمانده چاوز بود که مطمئنم روح وی در این لحظه در هر کجا که باشد، از خوشحالی لبخند به لب دارد.

رئیس جمهور ونزوئلا گفت: ساخت نفتکش برای شرکت دولتی نفت ونزوئلا، برنامه فرمانده چاوز برای تقویت صنعت نفت کشورمان بود، تا آن را در برابر کلیه تهاجمات خارجی خودکفا کند.

نیکلاس مادورو گفت: ساخت این کشتی مدرن و قوی، نشان از توانمندی و ظرفیت بالا، فوق‌العاده و تحسین‌برانگیز صنعتی جمهوری اسلامی ایران را دارد. ایران یکی از قدرت‌های نوظهور قرن ۲۱ است و ساخت این کشتی نیز از نشانه‌های عملی و مشخص این قدرت نوظهور است.

وی خطاب به رئیس جمهور کشورمان گفت: از طرف ملت ونزوئلا و کلیه زنان و مردان و کارکنان و کارگران شرکت ملی نفت ونزوئلا، از شما بابت تحویل این کشتی تشکر می‌کنیم، این دستاور بزرگی است.",حجت‌الاسلام رئیسی: علاوه بر آفراماکس دو نفتکش دیگر به ونزوئلا می‌دهیم/ مادورو: ایران یکی از قدرت‌های نوظهور قرن ۲۱ است
37,https://www.yjc.news/fa/news/8159285/جدایی-چهار-بازیکن-از-جمع-ذوبی‌ها,"در آستانه شروع فصل نقل‌ و انتقالات تابستانی فوتبال ایران، تیم فوتبال ذوب‌آهن اصفهان پس از تمدید با مهدی تارتار به‌عنوان سرمربی برای یک‌فصل دیگر، در دومین اقدام با چهار بازیکن خداحافظی کرد.

حسین ابراهیمی، رضا خالقی‌فر، عارف رستمی و علی خدادادی چهاربازیکنی هستند که با توجه به اتمام قرارداد از جمع گاندوهای اصفهانی جدا شدند.

به گفته باشگاه ذوب‌آهن اصفهان، با توجه به لیست بازیکنان موردنیاز مهدی تارتار سرمربی تیم فوتبال ذوب‌آهن اصفهان، در برخی پست‌ها چند بازیکن جدید در نقل‌وانتقالات جذب خواهد کرد.",جدایی چهار بازیکن از جمع ذوبی‌ها
38,https://www.yjc.news/fa/news/8159273/دستگیری-جاعل-۵-میلیاردی-در-تبریز,"آقای محمودی گفت: با وصول پرونده‌ای در خصوص جعل امضا و صدور چک بدون اطلاع شاکی بررسی موضوع در دستور کار کارآگاهان پلیس آگاهی قرار گرفت.

با شیوه‌های پلیسی و با هماهنگی قضایی متهم متواری در مخفیگاه خود دستگیر شد.

در تحقیقات مشخص گردید متهم با جلب اعتماد شاکی و اخذ دسته چک و جعل امضای وی با صدور چندین فقره چک به مبالغ بیش از ۵ میلیارد ریال متواری شده است که متهم با تشکیل پرونده به مراجع قضایی معرفی شد.

وی ضمن تاکید بر حساس بودن مدارک هویتی اشخاص از جمله شناسنامه و کارت ملی از شهروندان خواست ضمن خودداری از اعتماد بی‌جا به اشخاص مختلف از در اختیار قرار دادن مدارک هویتی خود در اختیار دیگران برای پیشگیری از این‌گونه موارد خودداری کنند.",دستگیری جاعل ۵ میلیاردی در تبریز
39,https://www.yjc.news/fa/news/8159280/دلار-۲۷-هزار-و-۷-تومان-است,"قیمت ارز در ۲۲ خرداد ۱۴۰۱

بر اساس نرخ صرافی ملی ایران امروز (۲۲ خرداد ۱۴۰۱ ) هر دلار آمریکا به مبلغ ۲۷ هزار و ۷ تومان و هر اسکناس یورو به قیمت ۲۸ هزار و ۴۲۳تومان به فروش می‌رسد.

قیمت روز ارز در صرافی ملی ایران",دلار ۲۷ هزار و ۷ تومان است
40,https://www.yjc.news/fa/news/8159283/نباید-یک-ریال-از-اعتبارات-استان-به-خزانه-برگردد,"حسین مدرس خیابانی در جلسه شورای برنامه ریزی و توسعه استان در خصوص وضعیت جذب اعتبارات عمرانی سال ۱۴۰۰ توسط دستگاه‌های اجرایی گفت: همه دستگاه‌ها موظفند اعتبارات عمرانی را تا آخر خرداد ماه به صورت ۱۰۰ درصد جذب کنند.

او گفت: برگشت اعتبار خط قرمز ماست و دستگاه‌ها باید تلاش کنند در فرصت باقی‌مانده این اعتبارات را به صورت صددرصد جذب کنند چرا که در همه حوزه‌ها نیازمند اجرای طرح‌ها و جذب اعتبار هستیم.

استاندار سیستان و بلوچستان گفت:این استان در همه شاخص‌ها در جایگاه پایین قرار دارد و با این شرایط برگشت اعتبارات اختصاص یافته به استان قابل قبول نیست و برگشت اعتبار اجحاف در حق مردم منطقه است.

مدرس خیابانی گفت: اگر بگوییم که مدیرانی که توانایی جذب این اعتبار را تا پایان سال مالی ندارند جابجا خواهند شد، این راهکار در عمل برای استان پول نمی‌شود و مشکلی هم از استان حل نخواهد شد.

او گفت: دستگاه‌های اجرایی تا ۳۱ خرداد مهلت دارند که اعتبارات باقی مانده را جذب کنند در غیر این صورت سازمان برنامه و بودجه اعتبارات را بین دستگاه‌هایی که توانمندی جذب دارند، جابجا کند و اعتباری از استان به خزانه بر نگردد.

به گفته او : دستگاه‌هایی که میزان جذب اعتبارات ۱۴۰۰ آن‌ها پایین است و توانایی جذب ندارند بر همین اساس در توزیع اعتبارات ۱۴۰۱ همین موضوع مد نظر قرار می‌گیرد و اعتبار کمتری به این دستگاه‌ها اختصاص خواهد یافت و اختصاص اعتبارات جدید این دستگاه به میزان جذب اعتبارات ۱۴۰۰ بستگی دارد.

به گفته تعدادی از مدیران حاضر در این نشست، مشکلات موجود در اجرای مناقصات و همچنین اختصاص اعتبار به صورت اسناد خزانه از موانع و مشکلات پیش روی جذب اعتبارات عمرانی است که براین اساس استاندار استفاده از فرآیند ترک تشریفات را در روز‌های باقیمانده برای جذب اعتبارات را ضروری عنوان کرد. گاه‌های اجرایی استان داشته ایم که از این رقم فقط ۶۷۸ میلیارد تومان تاکنون جذب شده و هزار و ۷۷۷ میلیارد تومان باقی مانده اعتبار وجود دارد که بر اساس درصد، میزان جذب اعتبار تاکنون به ۴۵ درصد رسیده است.

گفتنی است نمایندگان استان در مجلس شورای اسلامی نیز در این نشست به بیان مشکلات حوزه تامین آب روستاها، حوزه اشتغال و حوزه راه حوزه‌های استحفاظی پرداختند و اختصاص اعتبارات به صورت ویژه برای این فصول را خواستار شدند.",نباید یک ریال از اعتبارات استان به خزانه برگردد
41,https://www.yjc.news/fa/news/8159282/بیش-از-۴۰۰-دقیقه-نمایش-فیلم-در-هفته-فیلم-و-عکس-مهاباد,"رحیم بایزیدی گفت: نمایش فیلم‌ها از روز یکشنبه ساعت ۱۱ صبح با نمایش فیلم‌های منتخب جشنواره ملی در سالن آمفی تئاتر اداره فرهنگ و ارشاد اسلامی مهاباد آغاز می‌شود.

وی گفت: نمایش فیلم‌های تولیدی دفتر مهاباد با موضوع‌های مختلف در قالب داستانی و مستند در روز‌های یکشنبه و دوشنبه در دوسانس متفاوت با عنوان تجربه اول و نیمه حرفه‌ای به نمایش در می‌آید.

رئیس انجمن سینمای جوانان مهاباد گفت: هفته فیلم عکس امسال نسبت به سال‌های قبل در شکل غیر رقابتی است و تمامی آثار تولیدی دفتر در ۲ سال گذشته اکران می‌شود.

وی گفت: تولید فیلم‌های این شهرستان با موضوعات مختلف، اجتماعی، کودک، کرونا و ... است.

بایزیدی گفت: در طول این دو روز ۲۴ فیلم از ۲۲ فیلمساز که ۴ فیلم مستند و ۲۰ فیلم داستانی هستند بر روی پرده سینمای سالن آمفی تئاتر این شهرستان نمایش داده می‌شود.

وی گفت: روز سه شنبه ۲۴ خرداد ساعت ۵ بعدازظهر با اهدای لوح از فیلمسازان و عکاسان تقدیر می‌شود.",بیش از ۴۰۰ دقیقه نمایش فیلم در هفته فیلم و عکس مهاباد
42,https://www.yjc.news/fa/news/8159279/دستگیری-۱۴-سارق-اماکن-خصوصی-در-خدابنده,"سرهنگ غنیمتی گفت: به منظور کشف سرقت‌های اماکن خصوصی با تشکیل اکیپی مجرب از مأموران پلیس آگاهی و کوپ نسبت به انجام گشت زنی‌های هدفمند در حوزه استحفاظی اقدام شد.



او می گوید: در اجرای این طرح، مأموران انتظامی خدابنده موفق شدند ۱۴ سارق را دستگیر کنند.

به گفته فرمانده انتظامی خدابنده سارقان در تحقیقات پلیسی به ۱۷ فقره سرقت اماکن خصوصی اعتراف کرده و پس از تشکیل پرونده به مرجع قضایی معرفی شدند.



سرهنگ غنیمتی از شهروندان خواست تا به هشدار‌های پلیسی در راستای پیشگیری از سرقت که توسط کارشناسان انتظامی ارائه می‌شود توجه داشته باشند، تا امکان سرقت از سارقان سلب شود.",دستگیری ۱۴ سارق اماکن خصوصی در خدابنده
43,https://www.yjc.news/fa/news/8159277/تعطیلی-۱۳-واحد-نانوایی-در-یک-ماه-اخیر-در-استان-قزوین,"

مجید حسن پور در جلسه‌ستاد تنظیم بازار گفت: از هزار و ۶۱۴ واحد نانوایی ۱۶ درصد مرتکب تخلف، ۱۳ واحد در یک ماه اخیر تعطیل شده اند ودر ۵ واحد هم پلاکارد نصب شده است.

از آغاز اجرای طرح مردمی ساز یارانه‌ها هزار و ۴۵۵ فقره پرونده تعزیراتی در استان تشکیل که هزار و ۳۶۸ مورد آن‌ها معادل ۹۴ درصد رسیدگی شده که ۱۹۴ میلیارد تومان محکومیت بدنبال داشته است.

میزان رسیدگی به پرونده‌ها در سال گذشته هشت روز بوده که امسال به ۲ روز و مدت زمان اجرای احکام نیز به ۲ و نیم روز کاهش یافته است.

در این مدت ۳۸۴ تیم مشترک بازرسی در استان قزوین فعال بوده و ۷۴۵ مورد نیز بازرسی انجام و ۳۶۴ پرونده تشکیل شده است.

در این رابطه از ۹۳ واحد به منظور شناسایی و بررسی احتکار بازرسی به عمل آمد و برای واحد‌های متخلف ۶۴ میلیارد جریمه صادر شد.

نتوانسته ایم با استفاده از گروه‌های مردمی و جهادی در بازرسی از واحد‌های صنفی به شکل منسجم عمل کنیم. البته شبکه ارتباط مردمی، تخلفات نانوایان را مرتب گزارش می‌دهند و از این لحاظ کار خوب پیش می‌رود.

با توجه به مصوبه ستاد تنظیم بازار استان قرار شد واحد‌های تولید مواد شوینده مورد بازرسی قرار گیرند که در این رابطه از یک واحد بازرسی به عمل آمد و برای افزایش ۴۰ درصدی قیمت ۴۰۰ تن از تولیدات توبیخ شد.

در بحث روغن موتور آمادگی داریم درصورت فروش اجباری واحد‌های عرضه این محصولات در استان رسیدگی کنیم، چون شرکت‌های تولیدی با افزایش قیمت یا قطره چکانی کردن عرضه در بازار مشکل ایجاد می‌کنند.

با این شرکت‌ها درصورت انتقال سهمیه روغن موتور قزوین به استان‌های دیگر با جدیت برخورد می‌کنیم و با هیچکس مماشات نخواهیم کرد.

رئیس سازمان جهادکشاورزی استان هم گفت: خرید گندم و کلزا در استان شروع شده و ۲۰ مرکز خرید در استان فعالیت دارند.

تحویل گندم و کلزا در بویین زهرا و آوج شروع شده و تا دیروز ۲۱۰ تن گندم در بویین زهرا و ۱۰ تن کلزا تحویل شده است.



پرداخت به موقع هزینه کشاورزان در خرید بیشتر دولت تاثیر دارد که باید با معاون رییس جمهور در این زمینه مکاتبه شود.



پنج هزار و ۴۷۵ مورد ثبت نام متقاضیان تسهیلات در استان صورت گرفته که تاکنون ۲ هزار و ۷۰۳ پرونده به بانک معرفی شده و ۳۸۳ مورد پرداخت صورت گرفته و استان قزوین در این خصوص رتبه دوازدهم کشور را دارد.

معاون اقتصادی استاندار هم گفت: اپلیکیشنی در دست تهیه است که کار نظارت مردمی بر واحد‌های نانوایی را از طریق موبایل آسان می‌کند، در این طرح کد کیو آر در هر واحد نانوایی نصب و مردم با اسکن این کد از طریق موبایل در طرح نظارت هوشمندانه شرکت می‌کنند.

توزیع هر گونه جوجه‌ی یک روزه بدون مجوز و نظارت دامپزشکی از امروز ممنوع شد.

افضلی مدیرکل سازمان صمت هم گفت: واحد‌های تولید کننده روغن موتور با وجود افزایش قیمت ۲۵ درصدی ادعا می‌کنند قیمت این محصول نسبت به تورم مناسب نیست و راضی نیستند.",تعطیلی ۱۳ واحد نانوایی در یک ماه اخیر در استان قزوین
44,https://www.yjc.news/fa/news/8159088/بارش-باران-بهاری-در-واپسین-روزهای-فصل-بهار-فیلم,"شهروند خبرنگار آذربایجان غربی؛

شمال غرب کشور ما یک منطقه کوهستانی است و شهر ارومیه نیز در این منطقه واقع شده است به همین دلیل آب و هوای کوهستانی دارد به طوری که در فصل زمستان بسیار سرد است و با بارش برف فراوانی همراه است و در تابستان نیز آب و هوای خنک دارد. این روز‌ها که واپسین روز‌های فصل بهار به شمار می‌رود در برخی از نقاط کشورمان شاهد بارش باران بهاری هستیم و در شب گذشته نیز شهروندان ارومیه‌ای میزبان بارش رحمت الهی بودند.

شهروند خبرنگار ما فیلمی از بارش باران بهاری ارسال کرده است که مشاهده می‌کنید.

منبع: شهروند خبرنگار - آذربایجان غربی

بیشتر بخوانید:",بارش باران بهاری در واپسین روزهای فصل بهار + فیلم
45,https://www.yjc.news/fa/news/8159255/شرکت‌های-نفتی-عربستان-را-هدف-قرار-می‌دهیم,"هشدار صنعا به ائتلاف سعودی:

محمد طاهر انعم، مشاور شورای عالی سیاسی دولت صنعا به ائتلاف سعودی هشدار داد که صبر مقامات یمن دربرابر نقض آتش بس و تداوم دزدی و توقیف نفت گاز یمن از طرف سعودی‌ها و اماراتی ها، طولانی نخواهد بود.

به گزارش المیادین، این مقام یمنی در ادامه به افزایش دزدی نفت و گاز و توقیف کشتی‌های یمن در سواحل شبوه در مرز‌های حضرموت و الجوف با عربستان اشاره کرد و هشدار داد: «شرکت‌ها، کشتی‌ها و پالایشگاه‌های نفت و گازشان را هدف قرار میدهیم.»

ازطرفی دیگر نیز عبدالعزیز بن حبطور، نخست وزیر صنعا روز شنبه با بیان اینکه عربستان و امارات از جزایر و سواحل یمن به نفع صهیونیست ها، آمریکایی‌ها و انگلیسی‌ها غارت می‌کنند، اعلام کرد که سعودی‌ها و اماراتی به هر طریقی تلاش می‌کنند تا برای غارت ثروت و یمن حضور تجاوزکارانه خود را طولانی کنند.

چندی پیش هانس گروندبرگ، نماینده ویژه سازمان ملل در امور یمن با صدور بیانیه‌ای از تمدید مجدد آتش بس یمن با میانجیگری سازمان ملل خبر داد. طرف‌های درگیری پیشنهاد سازمان ملل را برای تمدید آتش بس در یمن با همان شروط قبلی برای دو ماه دیگر پذیرفتند.

اواخر فروردین ماه امسال برای اولین بار از سال ۲۰۱۶ آتش بس سراسری بین یمن و نیرو‌های ائتلاف سعودی با میانجیگری سازمان ملل، برقرار شد تا حملات متوقف شده و کشتی‌های حامل غذا و مواد دارویی به یمن برسد و فرودگاه‌ها برای انجام پرواز‌های خارجی باز شود. این در حالی است که ائتلاف با نقض آتش بس بار‌ها هواپیما‌های جاسوسی خود را بر فراز یمن به پرواز در آورده و کشتی‌های حامل سوخت به یمن را متوقف کرده است.

این در حالی است که تنها در ۲۴ ساعت گذشته ائتلاف سعودی و مزدوران آن‌ها حدود ۱۲۰ بار آتش بس انسانی و نظامی را در این کشور نقض کردند.",شرکت‌های نفتی عربستان را هدف قرار می‌دهیم
46,https://www.yjc.news/fa/news/8159194/گزارشی-از-رقم‌های-نجومی-پیشنهادی-به-ستاره‌های-لیگ-برتر-فوتبال,"اگرچه پنجره نقل و انتقالاتی لیگ برتر فوتبال ایران هنوز به طور رسمی باز نشده، اما فعالیت تیم‌ها برای جذب ستاره‌های مورد نظرشان از هفته‌ها قبل شروع شده و هر تیمی بنا بر نظر سرمربی خود و البته با توجه به بضاعتش اقدام به جذب بازیکنان مورد نظر می‌کند. در این راستا قرارداد‌هایی نیز منعقد شده و عملا بسیاری از تیم‌ها فعالیت‌های نقل و انتقالاتی‌شان را استارت زده‌اند.

نکته مهم در بازار نقل و انتقالات، اما پیشنهاد‌های نجومی است که تعدادی از باشگاه‌ها به بازیکنان مد نظر خود ارائه می‌دهند و البته که قرارداد‌های کلانی نیز امضا می‌شود. بسیاری از باشگاه‌های مطرح لیگ برتری برای تقویت خود و ورود به جنگ قهرمانی در فصل جدید هر طور شده قصد دارند گوی سبقت را از رقبا در جذب بازیکن بربایند و همین موضوع یکی از دلایل اصلی بالا رفتن قیمت ستاره‌های فوتبال در شرایط سخت اقتصادی کشور است.

صنعتی‌ها پیشتاز هستند

در بازار نقل و انتقالات، باشگاه‌های صنعتی فوتبال که تعدادشان کم هم نیست از عوامل اصلی بالا رفتن قیمت‌ها به حساب می‌آیند. تیم‌هایی مثل فولاد مبارکه سپاهان، فولاد خوزستان، مس رفسنجان، گل‌گهر سیرجان و مس کرمان فعالیت زیادی در نقل و انتقالات دارند. از آنجایی که بازی کردن در تهران برای بسیاری از فوتبالیست‌ها ارجح است، این تیم‌های متمول شهرستانی برای ترغیب بازیکنان به حضور در تیم‌هایشان مبالغ کلانی که در بسیاری از مواقع بیشتر از پرداختی استقلال و پرسپولیس است، به بازیکنان پیشنهاد می‌دهند و آن‌ها را به خدمت می‌گیرند. از این رو، استارت نقل و انتقالات همواره با چنین تیم‌های متمولی است، چرا که تیم‌های متوسط لیگ از نظر مالی مجبور می‌شوند صبر کنند تا این باشگاه‌ها نفرات مورد نظرشان را به خدمت بگیرند و سپس وارد بازار شوند. به عبارتی می‌توان گفت حالا جنگ قهرمانی به واسطه پرداختی‌های کلانی که اکثر آن‌ها توسط تیم‌های دولتی و به خصوص صنعتی انجام می‌شود دیگر محدود به استقلال و پرسپولیس نیست و این موضوع احتمالا در فصل جدید لیگ برتر هم به خوبی مشخص خواهد شد.

سرخابی‌ها هم پول‌شان خوب است

در این بین استقلال و پرسپولیس همواره به واسطه نام بزرگ‌شان آرزوی فوتبالیست‌های لیگ برتری محسوب می‌شوند. ستاره‌هایی که در تیم‌های دیگر خود را مطرح می‌کنند مورد توجه سرخابی‌های فوتبال ایران قرار می‌گیرند و به این دو تیم می‌پیوندند. اگرچه استقلال و پرسپولیس توانایی پرداخت مبالغ هنگفت برخی تیم‌های صنعتی به بازیکنان را ندارند و بیشتر به واسطه برندشان برای جذب ستاره اقدام می‌کنند، اما آن‌ها نیز ارقام پایینی به بازیکنان پیشنهاد نمی‌دهند. همین حالا صحبت‌های زیادی درباره پیشنهاد‌های بالای ۱۰ میلیارد و حتی نزدیک به ۱۵ میلیارد تومان به ستاره‌ها توسط سرخابی‌های لیگ برتر شنیده می‌شود. البته که این پیشنهاد‌ها در فضای کنونی فوتبال ایران دور از ذهن هم نیست.

ناراحتی سرمربی و مدیران؛ جنگ نابرابر

در چنین شرایطی برخی تیم‌های دیگر لیگ برتر باید هم صدایشان دربیاید. طی روز‌های گذشته مصاحبه‌های متعددی از مدیران و سرمربیان تیم‌های متوسط لیگ که در سال‌های گذشته نیز بیشتر رو به جوانگرایی و پرورش استعداد‌ها آورده‌اند، مشاهده کردیم که نسبت به پیشنهاد‌های نجومی گلایه‌مند هستند. این باشگاه‌ها که بودجه محدودی دارند، نسبت به بودجه‌های چند صد میلیاردی برخی تیم‌ها که البته تعداد و نام‌شان مشخص است، موضع‌گیری کرده و خواهان اصلاح این رویه شده‌اند.

بدعت بد؛ هوایی کردن بازیکن تحت قرارداد

ورود پول‌های نجومی به فوتبال ایران یک اتفاق غیرحرفه‌ای و بد را هم نهادینه کرده است. اینکه باشگاه‌های متمول برای جذب ستاره‌های جوان و آینده‌دار تیم‌های دیگر که از قضا تحت قرارداد هم هستند، اقدام می‌کنند. در فوتبال حرفه‌ای روز دنیا جذب بازیکنی که تحت قرارداد باشگاهی است فقط با رضایت آن باشگاه می‌تواند انجام شود، اما در ایران شاهد هستیم به جای مذاکره با مدیر باشگاه مبدأ درباره یک ستاره، ابتدا بازیکن مد نظر را با پول‌های آنچنانی وسوسه می‌کنند و خواهان جذبش می‌شوند. این اقدام غیراخلاقی هم باعث شده اعتراض‌هایی از سوی باشگاه‌های بازیکن‌ساز فوتبال شنیده شود.

همه جای دنیا این‌گونه است، اما…

رقابت مالی در فصل نقل و انتقالات موضوع عجیبی در فوتبال روز دنیا نیست. طبیعتا در همه لیگ‌های معتبر فوتبال شاهد هستیم که برخی باشگاه‌های بزرگ هزینه بیشتری انجام می‌دهند و برخی دیگر بر اساس بودجه و درآمدهایشان خرج می‌کنند و به رقابت در لیگ می‌پردازند. استدلال بسیاری از افراد درباره هزینه‌های آنچنانی در فوتبال هم همین موضوع است، اما قضیه فوتبال ایران با سایر کشور‌های دنیا کاملا تفاوت دارد.

در همه کشور‌های دیگر درآمد‌های باشگاه‌ها به طور کامل شفاف‌سازی شده و مشخص است. در ایران، اما با توجه به اینکه حق پخش تلویزیونی و کپی‌رایت و تبلیغات محیطی به باشگاه‌ها به‌طور عادلانه پرداخت نمی‌شود، رقابت مالی در بحث جذب بازیکن به یک پروسه عجیب تبدیل شده است. باشگاه‌ها در ایران اکثرا دولتی هستند و از بودجه مشخص هزینه می‌کنند و بدون آنکه عایدی خاصی داشته باشند، وارد بازار مکاره نقل و انتقالات می‌شوند.

کسی می‌تواند جلوی این بریز و بپاش را بگیرد؟

چند سال قبل بود که سازمان لیگ فوتبال برای جلوگیری از رد و بدل شدن مبالغ هنگفت برای باشگاه‌های لیگ برتری سقف قرارداد را اجرا کرد. به این صورت که به تیم‌ها اجازه می‌داد تا فقط با حداکثر مبلغی خاص بازیکنان را به خدمت بگیرند. از سوی دیگر، حتی رقم قرارداد‌ها نیز روی سایت سازمان لیگ قرار داده شد، اما این مساله اعتراض‌های شدیدی به همراه داشت. همچنین باعث شد تا قرارداد‌های زیر میزی و متمم توسط باشگاه‌ها به اجرا دربیاید و مشکلات متعددی ایجاد کند. اما حالا فدراسیون فوتبال و سازمان لیگ عملا خود را در موضوع پرداختی به بازیکنان و مربیان کنار کشیده‌اند و به نظر می‌رسد هیچ کس نمی‌تواند جلوی این رویه غلط و بدون استدلال‌های مالی در سیستم اقتصادی را بگیرد؛ موضوعی که روز به روز شاهد افزایش آن هستیم و بدون شک در بلندمدت اتفاقات تلخی برای فوتبال رقم خواهد زد.

منبع: شهروندآنلاین",گزارشی از رقم‌های نجومی پیشنهادی به ستاره‌های لیگ برتر فوتبال
47,https://www.yjc.news/fa/news/8159271/واکنش-پسربچه-توپ-جمع-کن-پس-از-دست-دادن-با-رونالدو-فیلم,,واکنش پسربچه توپ جمع کن پس از دست دادن با رونالدو + فیلم
48,https://www.yjc.news/fa/news/8159276/آخرین-وضعیت-کووید-۱۹-در-البرز,"آقای صیادی گفت: مجموع کل موارد بستری شامل (قطعی، محتمل و مشکوک)، از ابتدای شیوع کرونا تا امروز در استان البرز به ۸۸ هزار و ۱۶۵ نفر رسیده است.



او می گوید: تعداد ۳۰ نفر شامل موارد محتمل و مشکوک در مراکز درمانی بستری هستند، که خوشبختانه از این تعداد هیچ یک مبتلای قطعی به بیماری کووید ۱۹ نمی باشند.



به گفته رئیس دانشگاه علوم پزشکی البرز طی ۲۴ ساعت گذشته مورد فوت قطعی در استان ثبت نگردیده است و مجموع جانباختگان این بیماری در استان همچنان ۶۸۳۶ نفر می باشد.



",آخرین وضعیت کووید ۱۹ در البرز
49,https://www.yjc.news/fa/news/8159275/اهدای-۳۴-سری-جهیزیه-ستاد-اجرایی-فرمان-حضرت-امام-ره-در-سیستان-و-بلوچستان,"طی مراسمی با حضور معاون فرهنگی نمایندگی ولی فقیه در امور اهل سنت استان، مدیر مرکز خدمات حوزه علمیه و جمعی از مسئولان استان سیستان و بلوچستان ۳۴ سری جهیزیه به ارزش حدود ۱۰ میلیارد ریال با عنوان مراسم پویش احسانه بین نوعروسان نیازمند در شهرستان زاهدان توزیع شد.

این اقدام همزمان با جشن میلاد علی بن موسی الرضا (ع) با حضور خانواده‌های زوجین صورت گرفته است.

در راستای اجرای طرح ازدواج آسان و کمک به نوعروسان ستاد اجرایی فرمان حضرت امام (ره) این تعداد جهیزیه را برای نوعروسان در استان در نظر گرفته است.",اهدای ۳۴ سری جهیزیه ستاد اجرایی فرمان حضرت امام (ره) در سیستان و بلوچستان
